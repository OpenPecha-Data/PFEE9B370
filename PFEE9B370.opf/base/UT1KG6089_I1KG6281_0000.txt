༷སྤྱོ་།་སྡུ༷་།།་།།་ཏྲྂ་སྤྱ༷་རཾ་།༷་༷།་་རྡོ་༷་ས༷་།༷་༷༷་་ ས༥༠ཛོ་༥༦༥༠

༄༠། །འོད་ཀྱི་གསོའག་སྐོར་གྱི་ཤེས་བྱ་དྲིསགན་བློ་གསལསྟེར་མཁོ་ལེགསརིགད་སྒོ་འབྱེད་ཅེས་བྱརབཞུགས་སོ། །ལྷམོསྐྱེད་ཀྱིསབསྒྲིགས།མིརིགསདཔོསྐྲུན་ཁང་།

དཀར་ཆགལེའུ་དང་པོ། ལོརྒྱུས༠་སྐོར། ་་་་་་་་་་་་་་་་་་་་་་་་་་་་་་་་་་་་་་་ 1ས་བཅད་དང་པོ། གསོ་རིག་གི་སྐོར། ་་་་་་་་་་་་་་་་་་་་་་་་་་་་་་་་་ 1ས་བཅད་གཉིས་པ། རྩིས་ཀྱི་ལོ་རྒྱུས་དང་རྨང་གཞིའི་ཤེས་བྱའི་སྐོར།་་་་་་ 29ལེའུ་གཉིས་པ། ཟང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར།་་་་ 36ས་བཅད་དང་པོ། རྩ་རྒྱུད། ་་་་་་་་་་་་་་་་་་་་་་་་་་་་་་་་་་་་་་་ 36ས་བཅད་གཉིས་པ། གྲུབ་པ་ལུས། ་་་་་་་་་་་་་་་་་་་་་་་་་་་་་་་་་ 42ས་བཅད་གསུམ་པ། འཕེལ་འགྲིབ་ནད། ་་་་་་་་་་་་་་་་་་་་་་་་་་་་་་ 62ས་བཅད་བཞི་པ། ཐ་མལ་ནད་མེད། ་་་་་་་་་་་་་་་་་་་་་་་་་་་་་་་་་ 70ས་བཅད་ལྔ་པ། ཆ་བྱད་དཔྱད།་་་་་་་་་་་་་་་་་་་་་་་་་་་་་་་་་་་་་་་ 73ས་བཅད་དྲུག་པ། ངོས་བཟུང་རྟགས།་་་་་་་་་་་་་་་་་་་་་་་་་་་་་་་་་ 82ས་བཅད་བདུན་པ། གསོ་བྱེད་ཐབས།་་་་་་་་་་་་་་་་་་་་་་་་་་་་་་་་་ 95ས་བཅད་བརྒྱད་པ། བྱ་བྱེད་སྨན་པ། ་་་་་་་་་་་་་་་་་་་་་་་་་་་་་་་་་ 99ས་བཅད་དགུ་པ། མཇུག་དོན་ཡོངས་གཏད། ་་་་་་་་་་་་་་་་་་་་་་་་ 101ས་བཅད་བཅུ་པ། ཉེས་གསུམ་གསོ་བ། ་་་་་་་་་་་་་་་་་་་་་་་་་་་་་་ 107ས་བཅད་བཅུ་གཅིག་པ། ཁོང་ནད་གསོ་བ། ་་་་་་་་་་་་་་་་་་་་་་་་ 117

2 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ས་བཅད་བཅུ་གཉིས་པ། ཚ་བ་གསོ་བ།་་་་་་་་་་་་་་་་་་་་་་་་་་་་་་ 128ས་བཅད་བཅུ་གསུམ་པ། གཉན་རིམས་གསོ་བ། ་་་་་་་་་་་་་་་་་་་་་ 137ས་བཅད་བཅུ་བཞི་པ། ལུས་སྟོད་གསོ་བ། ་་་་་་་་་་་་་་་་་་་་་་་་་་་ 142ས་བཅད་བཅོ་ལྔ་པ། ཐོར་ནད་གསོ་བ།་་་་་་་་་་་་་་་་་་་་་་་་་་་་་་ 147ས་བཅད་བཅུ་དྲུག་པ། ལྷན་སྐྱེས་རྨ་གསོ་བ། ་་་་་་་་་་་་་་་་་་་་་་་་ 154ས་བཅད་བཅུ་བདུན་པ། བྱིས་པ་གསོ་བ། ་་་་་་་་་་་་་་་་་་་་་་་་་་་ 157ས་བཅད་བཅོ་བརྒྱད་པ། མོ་ནད་གསོ་བ། ་་་་་་་་་་་་་་་་་་་་་་་་་་་ 160ས་བཅད་བཅུ་དགུ་པ། གདོན་ནད་གསོ་བ། ་་་་་་་་་་་་་་་་་་་་་་་་ 163ས་བཅད་ཉི་ཤུ་པ། མཚོན་རྨ་གསོ་བ། ་་་་་་་་་་་་་་་་་་་་་་་་་་་་་་ 167ས་བཅད་ཉེར་གཅིག་པ། དུག་ནད་གསོ་བ། ་་་་་་་་་་་་་་་་་་་་་་་་ 174ལེའུ་གསུམ་པ། མན་གྱི་སྐོར། ་་་་་་་་་་་་་་་་་་་་་་་་་་་་་་་་་་་་་་་ 178ས་བཅད་དང་པོ། སྦྱོར་བ་སྨན། ་་་་་་་་་་་་་་་་་་་་་་་་་་་་་་་་་་་་ 178ས་བཅད་གཉིས་པ། ཞི་བྱེད་སྨན་སྦྱོར། ་་་་་་་་་་་་་་་་་་་་་་་་་་་་་་ 191ས་བཅད་གསུམ་པ། སྦྱོང་བྱེད་ལས།་་་་་་་་་་་་་་་་་་་་་་་་་་་་་་་་་ 205ས་བཅད་བཞི་པ། སྨན་སྦྱོར་ཁ་ཐོར་གྱི་སྐོར། ་་་་་་་་་་་་་་་་་་་་་་་་ 209དཔྱད་གཞིའི་ཡིག་ཆ། ་་་་་་་་་་་་་་་་་་་་་་་་་་་་་་་་་་་་་་་་་་་་་ 222

ལེའུ་དངས། འོ་རྒྱུས་ཀྱི་སྐོར།ས་བཅད་དང་པོ། གསོ་རིག་གི་སྐོར།༡ འཛམ་གླིང་གི་སྲོལ་རྒྱུན་གསོ་རིག་ཆེན་པོ་བཞི་ནི་གང་གང་ཡིན་ནམ།ལན། དེ་དག་ནི་རྒྱ་གར་གྱི་གསོ་བ་རིག་པ་དང་། བོད་ཀྱི་གསོ་བ་རིག་པ།གྷི་རི་སིའི་གསོ་བ་རིག་པ། རྒྱ་ནག་གི་གསོ་བ་རིག་པ་བཅས་ཡིན།༢ བོདཀྱི་གཏམ་རྒྱུད་དུ་ནད་དང་། ནད་པ། སྨན། སྨན་པ་བཅས་ཀྱི་སྔ་བ་གང་དང་གང་ཡིན་ནམ།ལན། ནད་ལ་སྔ་བ་མ་ཞུ་བ་དང་། ནད་པ་ལ་སྔ་བ་ཤེད་བུ། སྨན་ལ་སྔ་བ་ཆུ་ཁོལ། སྨན་པ་ལ་སྔ་བ་ཚངས་པ་ཡིན་པ་འཇིག་རྟེན་དུ་གྲགས།༢ གསོ་རིག་འབུམ་བཞི་ཞེས་པ་སུས་མཛད་པ་དང་། འབུམ་བཞི་པོ་གང་དང་གང་ཡིན་ནམ།ལན། བོན་གྱི་སྨན་དཔེ་འབུམ་བཞི་ནི་སྟོན་པ་གཤེན་རབ་མི་བོ་ཆེ་དང་དེའི་གདུང་སྲས་གཉིས་པ་དཔྱད་བུ་ཁྲི་ཤེས་གཉིས་ཀྱིས་ཞུ་བ་ཞུས་ལན་གྱི་ཚུལ་དུ་གསུངས་ཤིང་མཛད་པ་དང་། བོན་གྱི་བཀའ་འགྱུར་ཁྲོད་བཞུགས་པའི་

2 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བདུད་རྩི་བང་མཛོད་འབུམ་བཞིའི་མདོ་ཞེས་པ་དེ་ཡིན་པར་བཤད། འབུམ་བཞི་པོ་ནི་རྩ་བ་ཐུགས་འབུམ་མཁའ་སྔོན་དང་། སྨན་འབུམ་དཀར་པོ།དཔྱད་འབུམ་ཁྲ་བོ། ནད་འབུམ་ནག་པོ་བཅས་སོ། །༤ དུག་ལ་སྨན་ཡོད་ཅེས་པའི་བཞེད་ཚུལ་འདི་བོད་རྒྱལ་སུའི་སྐུ་རིང་དུ་བྱུང་བ་ཡིན་ནམ། དེ་ལས་ང་ཆོས་དོན་ཅི་འདྲ་ཞིག་གོ་ཐུབ་བམ།ལན། བོད་རྒྱལ་དང་པོ་གཉའ་ཁྲི་བཙན་པོ་རྒྱལ་སར་འཁོད་སྐབས་རྗེ་ཁོང་གིས་གདན་འདྲེན་པ་རྣམས་ལ་དོགས་པ་དྲུག་བཏོན་པའི་དོན་ཚན་ལྔ་པ་ནི་དུག་ཡོད་ཅེས་གསུངས་པ་ལ། རྩིབས་ལྷ་སྐར་མ་ཡོལ་སྡེ་ཞེས་པའི་ཤེས་པ་ཅན་དེས་དུག་ལ་སྨན་ཡོད་ཅེས་ལན་བཏབ། དེ་ལས་གོ་ཐུབ་པ་ནི་སྐབས་དེ་དུས་ནས་བོད་ལ་སྨན་དཔྱད་ཀྱི་རིག་པ་དར་ནས་དུག་གམ་ནད་ཀྱི་སྡུག་བསྔལ་སེལ་བྱེད་ལ་སྨན་དཔྱད་ཀྱི་ཐབས་ཡོད་པ་ཤེས་ཐུབ་པས་གསོ་དཔྱད་ཀྱི་ཚད་གཞི་ངེས་ཅན་ཞིག་ལ་སླེབས་ཡོད་པ་གསལ་ལོ། །༥ དགའ་བོ་མངལ་འཇུག་གི་མདོ་མཛད་པ་པོ་ནི་སུ་ཡིན་ནམ།ལན། དགའ་བོ་མངལ་འཇུག་གི་མདོ་ནི་སྟོན་པ་ཤཱཀྱ་ཐུབ་པའི་གསུང་རབ་ལ་མདོ་སྔགས་གཉིས་སུ་ཕྱེ་ཞིང་། མདོ་ལའང་འདུལ་བ་དང་མངོན་པ།མདོ་སྡེ་སྟེ་སྡེ་སྣོད་གསུམ་དུ་གྲགས་པ་ལས་མདོ་འདི་ཉིད་ནི་ཐེག་པ་ཆེན་པོའི་མདོའི་ཁོངས་སུ་གཏོགས་ཤིང་། གསོ་རིག་གི་གཞུང་དང་ཉེ་བར་འབྲེལ་བའི་གསུང་རབ་ཀྱི་གྲས་ཡིན་ནོ། །༦ སྦྱོར་བ་བརྒྱ་པ་དང་རྩ་ཨ་ཝའི་ཆོ་གའི་མཛད་པ་པོ་སུ་ཡིན་ནམ།

ལོ་རྒྱུས་ཀྱི་སྐོར། 3ལན། གཞུང་དེ་གཉིས་ཀྱི་མཛད་པ་པོ་ནི་རྒྱ་གར་རྒྱན་དྲུག་མཆོག་གཉིས་ཀྱི་ཡ་རྒྱལ་སློབ་དཔོན་ཀླུ་སྒྲུབ་མཆོག་ཡིན་ནོ། །༧ བོད༠གྲོལ་པོ་སུའི་རིང་ལ་འཕགས་ཡུལ་གྱི་གསོ་དཔྱད་བོད་ལ་ཐོག་མར་དར་བ་ཡིན།ལན། བོད་ཀྱི་རྒྱལ་རབས་ཉེར་བརྒྱད་པ་ལྷ་ཐོ་ཐོ་རི་གཉན་བཙན་གྱི་སྐུ་རིང་ལ་རྒྱ་གར་གྱི་སྨན་པ་བི་བྱི་དགའ་བྱེད་དང་བི་ལྷ་དགའ་མཛེས་མ་བྱ་བའི་མིང་སྲིང་གཉིས་བོད་དུ་ཕེབས་ནས་ལོ་ངོ་ཉི་ཤུ་ལྷག་གི་རིང་ལ་བོད་དུ་རྒྱ་གར་གྱི་སྨན་དཔྱད་སྤེལ་ཏེ་བོད་ལ་དར་བ་རེད།། ལྷ་ཐོ་ཐོ་རི་གཉན་བཙན་གྱི་སྐབས་སུ་གསོ་དཔྱད་ཀྱི་དབུ་བརྙེས་ཟེར་བ་ངེས་སམ་མ་ངེས། རྒྱུ་མཚན་ཅི།ལན། ལྷ་ཐོ་ཐོ་རི་གཉན་བཙན་གྱི་སྐབས་སུ་གསོ་དཔྱད་ཀྱི་དབུ་བརྙེས་ཟེར་བ་ནི་མ་ངེས་ཏེ། གང་ལགས་ཤེ་ན། བཙན་པོ་དེའི་སྔུན་ལ་བོན་གྱི་སྟོན་པ་གཤིན་རབ་མི་བོ་ཆེའི་སྐུ་དུས་ནས་དར་བའི་བོད་རང་གི་གསོ་དཔྱད་ཇི་སྙེད་ཅིག་ཡོད་པའི་ཕྱིར་རོ། །༩ སྨན་པ་དུང་གི་ཐོར་ཅོག་ཅན་གྱི་ཡབ་ཡུམ་གཉིསསྐུལ་གང་གི་མི་ཡིན།མཚན་ལ་ཅི་ཟེར།ལན། ཡབ་ནི་རྒྱ་གར་གྱི་སྨན་པ་བི་བྱི་དགའ་བྱེད་དང་། ཡུམ་ནི་ལྷ་ཐོ་ཐོ་རི་གཉན་བཙན་གྱི་སྲས་མོ་ལྷ་ལྕམ་ཡིད་ཀྱི་རོལ་ཆ་ཡིན།༡༠ སྲས་དུང་གི་ཐོར་ཅོག་ཅན་གྱིས་རང་ཉིད་ཀྱི་ཡབ་ཆེན་ལས་གསོ་

4 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དཔྱད་ཀྱི་མདོ་ལྔ་བསླབ་པའི་མདོ་ལྔ་བོ་དེ་གང་དང་གང་ཡིན་ནམ།ལན། གསོ་དཔྱད་ཀྱི་མདོ་ལྔ་ཞེས་པ་ནི་རེག་པ་རྩ་ཡི་མདོ། འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ། རྨ་ཆས་བཟོ་བའི་མདོ། གཏར་བསྲེག་དཔྱད་ཀྱི་མདོ་བཅས་ལྔའོ། །༡༡ བོད་ཀྱི་ཡིག་ཐོག་ཏུ་བཀོད་པའི་རྒྱལ་པོ་རྣམས་ལ་བླ་སྨན་བསྐོ་བཞག་གནང་བའི་ལུགས་སྲོལ་དེ་བཙན་པོ་སུའི་སྐབས་ལ་དར་བ་ཡིན། བླ་སྨན་ཐོག་མ་དེ་སུ་ཡིན་ནམ།ལན། རྒྱལ་པོའི་སྙུན་གསོ་ཞིང་གེགས་སེལ་བར་བྱེད་པའི་སྐུ་གཤེན་རེ་བསྟེན་པའི་ལུགས་སྲོལ་བོད་རྒྱལ་དང་པོ་གཉའ་ཁྲི་བཙན་པོའི་སྐབས་ནས་ཡོད་པར་བཤད་ཀྱང་། ཡིག་ཐོག་ཏུ་བཀོད་པའི་རྒྱལ་པོ་ལ་བླ་སྨན་བསྐོ་བཞག་གནང་བ་དེ་བོད་ཀྱི་རྒྱལ་པོ་ཉེར་བརྒྱད་པ་ལྷ་ཐོ་ཐོ་རི་གཉན་བཙན་གྱི་སྐབས་ནས་དར་བ་ཡིན། བླ་སྨན་ཐོག་མ་ཉིད་ནི་སྨན་པ་དུང་གི་ཐོར་ཅོག་ཅན་ཡིན་ལ།སྨན་པ་དེས་ལྷ་ཐོ་ཐོ་རི་གཉན་བཙན་གྱི་སྐུ་ཚེ་སྨད་ཀྱི་བླ་སྨན་གནང་བ་མ་ཟད།ལྷ་ཐོ་ཐོ་རིའི་སྲས་བོད་རྒྱལ་ཉེར་དགུ་བ་ཁྲི་གཉན་གཟུང་བཙན་གྱི་སྐུ་ཚེ་སྟོད་ཀྱི་བླ་སྨན་ཡང་མཛད་དོ། །༡༢ བོད་ཀྱི་ལོ་རྒྱས་ཐོག་རྒྱལ་པོ་སུ་ལ་མཛེ་ནད་བྱུང་ནས་གསོན་པོར་དུར་དུ་བཞུགས་པ་ཡིན།ལན། བོད་ཀྱི་རྒྱལ་རབས་སུམ་ཅུ་པ་འབྲོང་གཉན་ལྡེ་རུ་ལ་མཛེ་ནད་བྱུང་ནས་སྐབས་དེ་དུས་ནས་བོད་རིགས་མཛངས་མི་རྣམས་ཀྱིས་ནད་དེ་ནི་གཅིག་

ལོ་རྒྱུས་ཀྱི་སྐོར། 5ནས་གཅིག་ལ་འགོས་འགྲོ་བ་ཞིག་ཡིན་པ་ཤེས་རྟོགས་བྱུང་སྟེ། མི་གཞན་ལ་འགོས་ཁྱབ་མི་འགྲོ་བའི་ཆེད་རྒྱལ་པོ་ཉིད་གསོན་པོར་དུར་དུ་བཞུགས་པ་ཡིན།༡༢ བོད་ཀྱི་སྨན་པས་མིག་ནད་བར་འགྲིབས་ཐུར་མས་ཕྱེ་པ་ནས་ད་བར་ལོ་ཅི་ཙམ་ཕྱིན་ཡོད། ཁུངས་གཏུག་ས་གང་ཡིན།ལན། བོད་ཀྱི་སྨན་པས་མིག་ནད་བར་འགྲིབས་ཐུར་མས་གཤགས་བཅོས་བྱས་ནས་སྤྱི་ལོ་2009ལོའི་བར་ལོ་1424ཙམ་ཕྱིན་ཡོད། དེའི་ཁུངས་གཏུག་ས་ནི་བོད་བཙན་པོའི་རྒྱལ་རབས་སོ་གཅིག་པ་སྟག་རི་གཉན་གཟིགས་ནི་བོད་ལྕགས་བྱི་ལོ་སྟེ་སྤྱི་ལོ་580ལོར་འཁྲུངས་པར་བཤད་ལ། ཁོང་འཁྲུངས་དུས་ནས་དམུས་ལོང་ཡིན་པས་མཚན་ལ་དམུས་ལོང་དཀོན་པ་བཀྲས་ཞེས་བཏགས།སྲས་དགུང་ལོ་ལྔར་ཕེབས་དུས་བོད་ཀྱི་ཤར་ཕྱོགས་ཀྱི་རྒྱལ་ཕྲན་འ་ཞའི་ཡུལ་ནས་འ་ཞ་རྗེ་ཞེས་པའི་སྨན་པ་བོས་ཏེ་སྤྱན་ཐུར་མས་ཕྱེ་པ་ལེགས་གྲུབ་བྱུང་ནས།སྐྱིད་ཤོད་སྟག་མོ་རི་ན་རི་དྭགས་གཉན་གྱིས་རྩྭ་ཟ་བ་མཐོང་ནས་རྒྱལ་པོའི་མཚན་བསྒྱུར་ཏེ་སྟག་རི་གཉན་གཟིགས་ཞེས་གསོལ་བ་ལོ་རྒྱུས་ཀྱི་དེབ་ཐེར་རྣམས་སུ་ཤིན་ཏུ་གསལ་བ་འདིའོ། །༡༤ རྒྱ་ནག་གི་གསོ་དཔྱད་ཀྱི་གཞུང་ལུགས་སྨན་དཔྱད་ཆེན་མོ་པོད་ཡིག་ཏུ་བསྒྱུར་མཁན་སུ་ཡིན་ནམ།ལན། རྒྱ་ནག་གི་སྲས་མོ་ཝུན་ཤིང་ཀོང་ཇོ་བོད་ཀྱི་རྒྱལ་པོ་སྲོང་བཙན་སྒམ་པོའི་བཙུན་མོར་ཕེབས་དུས་བསྣམས་པའི་སྨན་དཔྱད་ཆེན་མོ་དེ་རྒྱ་ནག་གི་སྨན་པ་ཧྭ་ཤང་མ་ཧཱ་དེ་བ་དང་བོད་ཀྱི་ལོ་ཙཱ་བ་དྷརྨ་ཀོ་ཥ་གཉིས་ཀྱིས་བོད་ཡིག་

6 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཏུ་བསྒྱུར་བ་ཡིན།༡༥ མི་འཇིགས་པའི་མཆོན་ཆ་ནི་དུས་རབས་ནམ་ཞིག་ལ་མཁས་པ་སུས་མཛད་པ་ཡིན།ལན། ཆོས་རྒྱལ་སྲོང་བཙན་སྒམ་པོའི་སྐུ་དུས་ལ་འཕགས་ཡུལ་གྱི་སྨན་པ་བྷ་ར་རྡ་ཛ་དང་རྒྱ་ནག་གི་སྨན་པ་ལྷན་ཝན་ཧང་དེ། སྟག་གཟིག་གི་སྨན་པ་ག་ལེ་ནོས་སམ་འཇོ་རོ་བཅས་གསོ་རིག་གི་སྨན་པ་མཁས་པ་གསུམ་བོད་ཀྱི་རྒྱལ་པོའི་སྙུན་གསོ་བར་སྤྱན་དྲངས་པ་དེ་གསུམ་གྱིས་མཉམ་བགྲོས་སྒོས་བོད་ཀྱི་གནམ་གཤེས་དང་ས་བབས་ལ་མཐུན་པའི་གཞུང་ཆེན་པོ་འདི་གསར་དུ་བརྩམས་པར་བཤད།༡༦ བོད༠སྒྱུལ་རབས་སོ་བཞི་བ་གུང་རི་གུང་བཙན་དང་སོ་ལྔ་བ་མང་སྲོང་མང་བཙན་གཉིས༠་བླ་སྨན་སུས་གནང་བ་ཡིན།ལན། བོད་རྒྱལ་འདི་གཉིས་ཀྱི་བླ་སྨན་ནི་ཡབ་བློ་གྲོས་བཤེས་གཉེན་(སྲོང་བཙན་སྒམ་པོའི་བླ་སྨན་)དང་ཡུམ་ཇོ་མོ་དཀོན་ཅོག་བཟང་མོ་གཉིས་ཀྱི་སྲས་འདྲེ་རྗེ་རྒྱ་གར་བཛྲས་གནང་བ་ཡིན།༡༧ གཡུ་ཐོག་པ་ཞེས་པའི་མཚན་འདི་ཐོག་མར་མན་པ་སུ་ལ་ཐོགས་པ་ཡིན། མཚན་དེ་ལྟར་བཏགས་པའིརྒྷ་མཚན་ཅི།ལན། གཡུ་ཐོག་པ་ཞེས་པའི་མཚན་འདི་ཐོག་མར་འདྲེ་རྗེ་རྒྱ་གར་བཛྲ་ལ་ཐོགས་པ་ཡིན། མཚན་དེ་ལྟར་འདོགས་དགོས་དོན་སྔར་གྱི་གཏམ་རྒྱུད་ལྟར་ན།སྨན་པ་མཁས་པ་འདི་ཉིད་སྟོད་ལུང་སྐྱིད་སྣར་བཞུགས་སྐབས་ནད་པ་ཚབས་

ལོ་རྒྱུས་ཀྱི་སྐོར། 7ཆེན་ཞིག་ནད་ལས་གྲོལ་བར་མཛད་པའི་བྱ་དགའ་ལ་བུད་མེད་རྐེད་པ་ཡན་ཆད་གསེར་གཡུས་བརྒྱན་པའི་རོ་གཅིག་ཆུར་བསྐུར་ཏེ་འདྲེ་རྗེ་རྒྱ་གར་བཛྲ་ལ་གནང་བ་དེའི་རྒྱན་ཆ་ཚགས་བྱས་ནས་རང་གི་ཁང་ཐོག་ཏུ་བཀྲམས་ནས་བསྐམ་པ་ཕྱུགས་རྫི་ཞིག་གིས་མཐོང་སྟེ། རྒྱ་གར་བཛྲ་ལ་གཡུའི་ཐོག་ཕུབ་འདུག་བྱས་པ་ལས་གཡུ་ཐོག་པ་ཞེས་པའི་མཚན་ཐོགས་པར་གྲགས། དེའི་རྗེས་འདྲེ་རྗེ་རྒྱ་གར་བཛྲའི་གདུང་རྒྱུད་ཕྱི་མ་རྣམས་ལ་གཡུ་ཐོག་པ་ཞེས་ཐོགས་པ་ཡིན།༡〈 སྨན་དཔྱདཟླ་བའི་ལ་པོ་དུས་ནམ་ཞིག་ལ་བྱུང་བ་ཡིན། གཞུང་འདི་མཛད་མཁན་སུ་ཡིན་ནམ།ལན། སྨན་དཔྱད་ཟླ་བའི་རྒྱལ་པོའམ་སོ་མ་རཱ་ཛ་ཞེས་པའི་གཞུང་འདི་ཉིད་བོད་ཀྱི་རྒྱལ་རབས་སུམ་ཅུ་སོ་བདུན་པ་ཁྲི་ལྡེ་གཙུག་བརྟན་ནམ་མེས་ཨག་ཚོམ་གྱི་སྐུ་དུས་ལ་བྱུང་ཞིང་། སུས་མཛད་པའི་སྐོར་ལ་ལོ་རྒྱུས་ཀྱི་དེབ་ཐེར་རྣམས་སུ་བཞེད་ཚུལ་འདྲ་མིན་མང་དུ་མཆིས་ཀྱང་། དེང་སང་རྒྱ་ནག་གི་སྨན་པ་ཧ་ཤང་མ་ཧཱ་ཀྱིན་ད་དང་བོད་ཀྱི་སྨན་པ་ཁྱུང་པོ་ཙེ་ཙེ་སོགས་མཁས་པ་མང་པོས་བོད་ཀྱི་སྔར་དར་གསོ་རིག་གི་གཞུང་ལུགས་ཁག་ལ་གཞི་བཅོལ་བ་དང་གསོ་དཔྱདགསར་བསྒྱུར་རྣམས་ཀྱི་སྙིང་པོ་བླངས་ཏེ། བོད་ཀྱི་ཡུལ་དུས་དབང་བོ་དང་འཚམས་པ་ཞིག་ཞིབ་འཇུག་བཀའ་བགྲོས་མཛད་ནས་གསར་དུ་བཙམས་པ་སྟེ། མདོར་ན་ཀོང་སྤྲུལ་ཡོན་ཏན་རྒྱལ་མཚོས་མཁས་མང་བགྲོས་པས་སོ་མ་རཱ་ཛ་བྱུང་ཞེས་པ་འདི་ལ་མཁས་པ་རྣམས་ཞལ་མཐུན་བྱུང་ཡོད།༡༩ གཡུ་ཐོག་རྙིང་མ་ཡོན་ཏན་མགོན་པོའི་འཁྲུངས་ལོ་དང་འཁྲུངས་

8 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཡུལ་གང་ཡིན། ཡབ་ཡུམ་གྱི་མཚན་ལ་ཅི་ཟེར།ལན། སྤྱི་ལོ་708ལོ་སྟེ་བོད་ས་སྤྲེལ་ལོར་ཡབ་གཡུ་ཐོག་ཁྱུང་པོ་རྡོ་རྗེ་དང་།ཡུམ་རྒྱ་ས་ཆོས་ཀྱི་སྒྲོན་མེ་གཉིས་ཀྱི་སྲས་སུ་གཡུ་ཐོག་རྙིང་མ་ཡོན་ཏན་མགོན་པོ་སྟོད་ལུང་སྐྱིད་སྣ་ཞེས་པར་འཁྲུངས།༢༠ ཆོས་ལ་ཁྲི་སྲོང་ལྡེ་བཙན་གྱིས་རྒྱལ་སྲིད་ཐོག་མར་སྐྱོང་དུས་སྨན་པ་སྤྲུལ་བའི་སྲས་གསུམ་དུ་གྲགས་པ་དེ་གང་དང་གང་ཡིན།ལན། མངའ་བདག་ཁྲི་སྲོང་ལྡེ་བཙན་ནམ་ཚངས་པ་ལྷའི་མེ་ཏོག་གིས་རྒྱལ་སྲིད་ཐོག་མར་བཞེས་སྐབས་སྔར་ཡབ་མེས་ཀྱི་དུས་སུ་གདན་དྲངས་པའི་རྒྱ་ནག་གི་སྨན་པ་ཧ་ཤང་མ་ཧཱ་ཀྱིན་ད་དང་། སྟོད་ཕྱོགས་ནས་གདན་དྲངས་པའི་ཙན་པ་ཤི་ལ་ཧ། བཙན་པོ་ཁོང་གིས་གདན་འདྲེན་ཞུས་པའི་རྒྱ་གར་གྱི་སྨན་པ་དྷརྨཱ་རཱ་ཛ་བཅས་གསུམ་ལ་སྤྲུལ་བའི་སྲས་གསུམ་དུ་གྲགས།༢༡ ཕྱོགས་རིགས༠་མན་པ་དགུ་ཞེས་པ་སུ་སུ་ཡིན།ལན། རྒྱལ་པོ་ཁྲི་སྲོང་ལྡེ་བཙན་གྱི་སྐུ་དུས་ལ་འཕགས་ཡུལ་ནས་ཤིནྟ་ཤནྟི་དང་། ཁ་ཆེ་ནས་གུབྱ་བཛྲ། རྒྱ་ནག་ནས་སྟོང་གསུམ་གང་བ། ཧ་ཤང་བ་ལ།ཧང་ཏི་པ་ཏ་གསུམ། སྟག་གཟིག་ནེས་ཧ་ལ་ཤནྟི། གྲུ་གུ་ནས་སེང་མདོ་འོད་ཆེན། དོལ་པོ་ནས་ཁྱོལ་མ་རུ་རྩེ། བལ་བོ་ནས་རྙརྨ་ཤཱི་ལ་རྣམས་མཐའ་བཞི་ནས་བྱོན་པ་ལ་ཕྱོགས་རིགས་ཀྱི་སྨན་པ་དགུའམ་རྒྱལ་པོའི་བླ་སྨན་དགུ་ཞེས་གྲགས།༢༢ མན་པའི་མིང་ལ་འཆོ་བྱེད་སྨན་པ་དང་ལྷ་རྗེ་ཞེས་མིང་འདོགས་

ལོ་རྒྱུས་ཀྱི་སྐོར། 9མཁན་གྱི་རྒྱལ་པོ་སུ་དང་སུ་ཡིན།ལན། འཚོ་བྱེད་སྨན་པ་ཞེས་པ་ནི་ཆོས་རྒྱལ་སྲོང་བཙན་སྒམ་པོས་སྨན་པ་རྣམས་ལ་གནང་བའི་གོ་ཐོབ་ཀྱི་མཚན་སྙན་ཞིག་དང་། ལྷ་རྗེ་ཞེས་པའི་མིང་འདི་ནི་ཁྲི་སྲོང་ལྡེ་བཙན་གྱིས་སྨན་པ་རྣམས་ལ་ཆེ་བསྟོད་མཛད་པའི་མཚན་སྙན་ཡིན།༢༢ འཇམ་དབྱངས་སྔོ་འབུམ་དང་སྒྲོལ་མ་སྔོ་འབུམ་བསྒྱུར་མཁན་གྱི་ལོ་ཙཱ་བ་སུ་ཡིན་ནམ།ལན། འཇམ་དབྱངས་སྔོ་འབུམ་ནི་བེེ་རོ་ཙ་ནས་བསྒྱུར་བ་དང་། སྒྲོལ་མ་སྔོ་འབུམ་ནི་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་རིང་ལ་རྒྱ་གར་གྱི་མཁན་པོ་ཤརྙི་གརྦྷ་དང་གཞན་བླ་སྨན་བདུན་གྱིས་མཛད་པ་དེ་ཤརྙི་གརྦྷས་བསྒྱུར་བར་གྲགས།༢༤ བོད་ཀྱི་ལོ་རྒྱས་ཐོག་གསོ་རིག་གི་སློབ་གྲྭ་དང་པོ་དེ་དུས་ནམ་ཞིག་ལ་མཁས་པ་སུས་ཡུལ་གང་དུ་བཙུགས་པ་ཡིན། དེར་ཁྱད་ཆོས་ཅི་ཡོད།ལན། སྤྱི་ལོ་763ལོར་གཡུ་ཐོག་རྙིང་མ་ཡོན་ཏན་མགོན་པོས་ཀོང་པོའི་སྨན་ལུང་དུ་བོད་ཀྱི་ལོ་རྒྱུས་ཐོག་གསོ་རིག་གི་སློབ་གྲྭ་དང་པོ་བཙུགས་པ་ཡིན།དེ་དུས་སློབ་མ་སུམ་བརྒྱ་ཙམ་འདུ་ཞིང་། རྗེས་སུ་སློབ་མ་སྟོང་ཙམ་ཡོད་པའི་ནང་སྨན་པ་བུད་མེད་ཅིག་ཀྱང་ཡོད་པར་བཤད། སློབ་གྲྭའི་མིང་ལ་སྨན་གྱི་དགོན་པ་ལྟ་ན་སྡུག་ཅེས་ཟེར། སློབ་བུ་རྣམས་ལ་རྒྱུད་བཞི་ཆ་ལག་ཁ་སྐོང་དང་བཅས་པ་སློབ་ཁྲིད་གནང་། ་༢༥ དུས་ད་ལྟའང་སྤྱོད་བཞིན་པའི་སྨན་པའི་ལག་རྩལ་གྱི་གོ་རིམ་དབྱེ་

10 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སྟངས་འདི་སྲོལ་འདོད་མཁན་སུ་ཡིན་ནམ། དུས་ནམ་ཞིག་ལ་དར་བ་ཡིན།ལན། བོད་ཀྱི་ལོ་རྒྱུས་སྟེང་སྨན་པའི་ལག་རྩལ་གྱི་གོ་རིམ་དབྱེ་སྟངས་སྲོལ་འདོད་མཁན་ནི་གཡུ་ཐོག་རྙིང་མ་ཡོན་ཏན་མགོན་པོ་ཡིན། ཁོང་གིས་སྤྱི་ལོ་763ལོར་ཀོང་པོའི་སྨན་ལུང་དུ་གསོ་རིག་གི་སློབ་གྲྭ་འཛུགས་སྐབས་སྨན་པ་རྣམས་ཀྱི་ལག་རྩལ་རིམ་པ་དང་པོ་སྨན་པ་འབུམ་རམས་པ་དང་། རིམ་པ་གཉིས་པ་སྨན་པ་རབ་འབྱམས་པ། རིམ་པ་གསུམ་པ་སྨན་པ་བཀའ་བཅུ་པ།རིམ་པ་བཞི་བ་སྨན་པ་བསྡུས་ར་པ་བཅས་གོ་རིམ་བཞི་ལ་དབྱེ་བ་ཡིན།༢༦ བོད་སྨན་མཁས་པ་མི་དགུ་པོ་སུ་སུ་ཡིན།ལན། བོད་སྨན་མཁས་པ་མི་དགུ་ནི་སྟོད་ན་ཆེར་རྗེ་ཞིག་པོ་དང་། ཞུག་པ་ཆོས་བཟང་། བི་བྱི་ལེགས་མགོན་གསུམ། བར་ན་གཡུ་ཐོག་གསར་མ་ཡོན་ཏན་མགོན་པོ་དང་། མི་ཉག་རོང་རྗེ། བྲང་ཏི་རྒྱལ་བཟང་གསུམ། སྨད་དུ་གཉའ་བ་ཆོས་བཟང་དང་། མཐའ་བཞི་དར་པོ། སྟོང་པ་གྲགས་རྒྱལ་གསུམ་བཅས་དགུའོ། །༢༧ ཡན་ལག་བརྒྱད་པའི་སྙིང་པོ་བསྡུས་པ་དང་དེའི་འགྲེལ་བ་ཟླ་ཟེར་བོད་དུ་བསྒྱུརམཁན་སུ་ཡིན་ནམ།ལན། འཕགས་ཡུལ་གྱི་སློབ་དཔོན་དཔའ་བོས་མཛད་པའི་ཡན་ལག་བརྒྱད་པའི་སྙིང་པོ་བསྡུས་པ་དང་དེའི་འགྲེལ་བ་ཁ་ཆེ་པཎྜི་ཏ་ཟླ་བ་མངོན་དགས་མཛད་པའི་ཟླ་ཟེར་གཉིས་ནི་བཀའ་དྲིན་བསམ་གྱིས་མི་ཁྱབ་པའི་ལོ་ཙཱ་བ་ཆེན་པོ་རིན་ཆེན་བཟང་པོ་མཆོག་གིས་བོད་ཡིག་ཏུ་བསྒྱུར་ཏེ་གཏན་ལ་ཕབ་པ་

ལོ་རྒྱུས་ཀྱི་སྐོར། 11ཡིན།༢༨ རྒྱུད་བཞི་གཏེར་མའི་ལུགས་ཀྱི་བརྒྱུད་རིམ་རགས་ཙམ་ཇི་ལྟར་ཡིན་ནམ།ལན། གཏེར་མའི་ལུགས་ནི་ཐོག་མར་ཆོས་རྒྱལ་ཁྲི་སྲོང་ལྡེ་བཙན་དང་ལོ་ཆེན་བེེ་རོ་ཙ་ན་རྣམ་གཉིས་ཀྱིས་དཔལ་ལྡན་རྒྱུད་བཞི་བསམ་ཡས་དབུ་རྩེའི་བར་ཁང་གི་ཀ་བ་བུམ་པ་ཅན་དུ་གཏེར་དུ་སྦས་པ་དེ་སྤྱི་ལོ་1038ལོར་གཏེར་སྟོན་གྲྭ་བ་མངོན་ཤེས་ཀྱིས་གཏེར་ནས་བཏོན་ཏེ་བུ་དཔེ་བཟོས། ཕྱིས་སུ་བུ་དཔེ་དེ་དབུས་པ་དར་མ་གྲགས་པར་གནང་། དེས་རོག་སྟོན་དཀོན་མཆོག་སྐྱབས་ལ་གནང་། དེས་གཡུ་ཐོག་གསར་མ་ཡོན་ཏན་མགོན་པོར་གནང་། དེས་སུམ་སྟོནཡེ་ཤེས་གཟུངས་ལ་སྤེལ་པ་ནི་གཏེར་མའི་ལུགས་ཀྱི་དར་ཚུལ་རགས་ཙམ་མོ། །༢༩ རང་གི་བླ་མ་ལ་བླང་ཐུར་རྒྱག་སྐབས་ཐུར་ལོག་བྱུང་ནས་བླ་མ་དགོངས་པ་རྫོགས་པ་དང་། མཐར་རང་ཉིད་ཀྱང་ཅིང་ཐུར་གྱི་ཐལ་སྐྱོན་ལས་གཤེགས་པའི་མཁས་པ་དེ་སུ་ཡིན་ནམ།ལན། གཏེར་སྟོན་གྲྭ་བ་མངོན་ཤེས་ཀྱིས་རང་གི་བླ་མ་གཟུས་ལ་སྙིང་ཆུ་བསགས་པ་སྨན་གྱིས་མ་འདྲོངས་པས། སྙུན་གསོ་བའི་ཆེད་དུ་སྙིང་ཐུར་རྒྱག་སྐབས་ཐུར་ལོག་ཏུ་སོང་ནས་གྲོངས། མཐར་གྲྭ་བ་མངོན་ཤེས་རང་ཉིད་ཀྱང་དགུང་ལོ་བདུན་ཅུ་དོན་དགུའི་ཐོག་རང་གི་སློབ་མ་ལ་ལག་ལེན་བསླབ་ཆེད་སྙིང་ཐུར་བརྒྱབ་པ་ཐལ་སྐྱོན་བྱུང་ནས་ཞི་བར་གཤེགས།

12 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢༠ རྗེ་བཙུན་མི་ལ་རས་པར་ཉི་ཟླ་ལྟ་བུའི་སློབ་བུ་གཉིས་ཡོད་པའི་ཉི་མ་ལྟ་བུ་དེ་ནི་སུཡིན་ནམ། མཚན་གཞན་ལ་ཅི་ཟེར།ལན། རྗེ་བཙུན་མི་ལ་རས་པའི་ཉི་མ་ལྟ་བུའི་ཐུགས་སྲས་ནི་མཉམ་མེད་དྭགས་པོ་ལྷ་རྗེ་ཡིན། དྭགས་སྨན་འཚོ་བྱེད། དགེ་སློང་འཚོ་བྱེད། ཟླ་འོད་གཞོན་ནུ་སོགས་ནི་ཁོང་གི་མཚན་ཡིན།༢༡ གཡུ་ཐོག་གསར་མའི་འཁྲུངས་ལོ་དང་འཁྲུངས་ཡུལ་གང་ཡིན།ཡབ་ཡུམ་གྱི་མཚན་ལ་ཅི་ཟེར།ལན། བོད་རབ་བྱུང་གཉིས་པའི་མེ་རྟ་ལོ་སྟེ་སྤྱི་ལོ་1126ལོར་གཡུ་ཐོག་རྙིང་མའི་རིགས་ལས་མཆེད་པའི་གདུང་རབས་བཅུ་གསུམ་པ་གཡུ་ཐོག་གསར་མ་ཡོན་ཏན་མགོན་པོ་གཙང་ཉང་སྟོད་ཀྱི་སྒོ་བཞི་རེ་ཐང་དུ་ཡབ་གཡུ་ཐོག་ཁྱུང་པོ་རྡོ་རྗེ་དང་། ཡུམ་པདྨ་འོད་ལྡན་གཉིས་ཀྱི་རིགས་ཀྱི་མྱུ་གུར་འཁྲུངས་ཞེས་ལོ་རྒྱུས་ཀྱི་དེབ་ཐེར་ཕལ་མོ་ཆེ་རུ་གསུངས་འདུག༢༢ གཡུ་ཐོག་གསར་རྙིང་རྣམ་གཉིས་བོད་ཀྱི་གསོ་རིག་གི་ཆེད་དུ་རྒྱ་གར་འཕགས་པའི་ཡུལ་དུ་ཐེངས་དུ་ལ་ཕེབས།ལན། རྒྱ་གར་ཡུལ་ལ་ལན་གསུམ་བྱོན། ། གནད་ཟབ་མན་ངག་དུ་མ་བླངས། ། ཞེས་པ་ལྟར་གཡུ་ཐོག་རྙིང་མ་ཡོན་ཏན་མགོན་པོ་རྒྱ་གར་ལ་ཐེངས་གསུམ་དང་། གཡུ་ཐོག་གསར་མ་ཐེངས་དྲུག་ལ་ཕེབས་པ་ཡིན།༢༢ གཡུ་ཐོག་གསར་མ་ཡོན་ཏན་མགོན་པོའི་ཐུགས་སྲས་གསུམ་ནི་སུ་དང་སུ་ཡིན་ནམ།

ལོ་རྒྱུས་ཀྱི་སྐོར། 13ལན། གཡུ་ཐོག་གསར་མའི་ཐུགས་སུས་གསུམ་ནི་སུམ་སྟོན་ཡེ་ཤེས་གཟུངས་དང་། འབལ་སྨན་ཉི་མ་དཔལ། ཉིད་ཀྱི་སྲས་གཡུ་ཐོག་འབུམ་སེང་གསུམ་ཡིན། ་༢༤ བུ་དོན་མ་ཞེས་པའི་གཞུང་འདི་ནི་མཁས་པ་གུས་གང་གི་ཆེད་དུ་མཛད་པ་ཡིན།ལན། གཞུང་འདི་ནི་གཡུ་ཐོག་གསར་མ་ཡོན་ཏན་མགོན་པོས་གསོ་དཔྱད་ཀྱི་གནད་བསྡུས་ཏེ་བུ་སློབ་རྣམས་ཀྱི་དོན་དུ་མཛད་པར་ཞུའོ། །༢༥ རྒྱུད་བཞིའི་འགྲེལ་བ་ཐམས་ཅད་ཀྱི་ཐོག་མ་དེ་གང་དང་མཛད་མཁན་སུ་རེད། ཁོང་གི་རྩ་བའི་བླ་མ་སུ་ཡིན་ནམ།ལན། རྒྱུད་འགྲེལ་ཐམས་ཅད་ཀྱི་ཐོག་མ་ནི་གཡུ་ཐོག་གསར་མའི་ཐུགས་སྲས་གཙོ་བོ་སུམ་སྟོན་ཡེ་ཤེས་གཟུངས་ཀྱིས་མཛད་པའི་བཤད་རྒྱུད་ཀྱི་འགྲེལ་བ་འབུམ་ནག་གསལ་སྒྲོན་ཡིན་པར་གྲགས།༢༦ གསོ་དཔྱད་ལ་པོའི་དཀོར་མཛོད་མཛད་མཁན་སུ་ཡིན།ལན། གསོ་དཔྱད་རྒྱལ་པོའི་དཀོར་མཛོད་ནི་ས་སྐྱ་གོང་མ་ལྔའི་ཡ་གྱལ་རྗེ་བཙུན་གྲགས་པ་རྒྱལ་མཚན་གྱིས་གསོ་རིག་གཙུག་ལག་ལས་བྱུང་བའི་ཉེ་མཁོའི་སྨན་སྦྱོར་དང་མན་ངག བཅོས་ཐབས་སྣ་ཚོགས་ཕྱོགས་གཅིག་ཏུ་སྡེབས་ནས་བསྒྲིགས་པ་ཡིན།༢༧ བོད་ལ་དངུལ་ཆུ་བཙོ་བཀྲུ་ཆེན་མོའི་ཕྱག་ལེན་ཉམས་པ་སླར་གསོ་མཛད་མཁན་སུ་ཡིན་ནམ།

14 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། གྲུབ་ཆེན་ཨུ་རྒྱན་པས་འཕགས་ཡུལ་གྱི་སློབ་དཔོན་བྱཱ་ད་ལིས་མཛད་པའི་དངུལ་ཆུ་གྲུབ་པའི་བསྟན་བཅོས་བོད་དུ་བསྒྱུར་བ་མ་ཟད། སྔར་རྗེ་བཙུན་གཡུ་ཐོག་རྙིང་མ་ཡོན་ཏན་མགོན་པོས་སྲོལ་བཏོད་པའི་དངུལ་ཆུ་བཙོ་བཀྲུ་ཆེན་མོའི་མཐོང་བ་བརྒྱུད་པའི་ཕྱག་ལེན་བར་སྐབས་གཅིག་ལ་རྒྱུན་ཆད་པ་དེའི་ཕྱག་ལེན་གྱི་རྒྱུན་སླར་མཐུད་པ་རེད།༢། སྨན་མིང་རྒྱ་མཆོ་དང་སྔོ་འབུམ་སྨན་གྱི་གཏེར་མཛོད་མཛད་མཁན་སུ་ཡིན་ནམ།ལན། སྨན་མིང་རྒྱ་མཚོ་ནི་གྲུབ་ཆེན་ཨུ་རྒྱན་པའི་ཐུགས་སྲས་ཀྱི་དམ་པར་གྱུར་པའི་ཀུརྨ་རང་བྱུང་རྡོ་རྗེ་ཡིས་མཛད་པ་ཡིན་ལ། སྔོ་འབུམ་སྨན་གྱི་གཏེར་མཛོད་ནི་བྱང་བ་རྣམ་རྒྱལ་གྲགས་བཟང་གི་སློབ་མ་མིའི་ཉི་མ་མཐོང་བ་དོན་ལྡན་གྱིས་མཛད་པ་ཡིན།༢༩ ཟང་ཏིའི་མཁས་པ་སུ་ནས་བཟུང་ཟང་ཏིའི་བརྒྱུད་པས་ས་སྐྱའི་བླ་སྨན་བྱས་པ་ཡིན། ས་སྐྱ་མན་གྲོང་ཞེས་པའི་མཚན་དེ་མཁས་པ་སུའི་སྐབས་ནས་དར་བ་ཡིན།ལན། བྲང་ཏི་རྒྱལ་མཉེས་མཁར་ཕུག་ནས་བཟུང་བྲང་ཏིའི་བརྒྱུད་པ་ཆོས་རྒྱལ་གྱི་བླ་སྨན་དུ་དབང་བསྐུར་ཞིང་། བྲང་ཏི་འཇམ་དཔལ་བཟང་པོ་ནས་བཟུང་བྲང་ཏིའི་བརྒྱུད་པ་གཙོ་བོ་ས་སྐྱར་འཕོས་ནས་ཕྱིས་སུ་ས་སྐྱ་སྨན་གྲོང་པ་ཞེས་མཚན་ཆགས།༤༷ མན་ངག་གསེར་བྲེ་དངུལ་བྲེ་སུས་མཛད་པ་ཡིན་ནམ།

ལོ་རྒྱུས་ཀྱི་སྐོར། 15ལན། མན་ངག་གསེར་བྲེ་དངུལ་བྲེ་ནི་བྲང་ཏི་དཔལ་ལྡན་རྒྱལ་མཚན་གྱི་ཐུགས་ལས་འཁྲུངས་པའི་ལེགས་བཤད་ཡིན།༤༡ བྲངལྟ་དཔལ་ལྡན་འཚོ་བྱེད་རྒྱལ་པོ་སུའི་བླ་སྨན་དུ་དབང་བསྐུར་བ་དང་། མཁས་པ་དེས་མཛད་པའི་རྩ་ད་ཀྱི་འགྲེལ་བའི་མཚན་ལ་ཅི་ཟེར།ལན། བྲང་ཏི་དཔལ་ལྡན་འཚོ་བྱེད་འགྲོ་མགོན་ཆོས་རྒྱལ་འཕགས་པའི་བླ་སྨན་མཛད་པ་དང་། ཁོང་གིས་རྩ་རྒྱུད་ཀྱི་འགྲེལ་བ་རྒྱུད་དོན་རབ་གསལ་བཅོམས་པ་ཡིན།༤༢ ཡོངས་གྲགས་སུ་རིལ་དཀར་དང་རིལ་དམར་ཞེས་པའི་སྨན་མཆོག་འདི་གཉིས་སྦྱར་མཁན་སུཡིན་ནམ།ལན། ནད་བརྒྱ་སྨན་གཅིག་གི་ཚུལ་དུ་འདུ་བ་སྤྱི་སྙོམས་ཀྱི་སྨན་རིལ་བུ་དཀར་པོ་སྟེ་གྲུབ་ཐོབ་རིལ་དཀར་དང་། གཉན་རིམས་སོགས་ཕྱི་ནང་གི་ནད་ཕལ་ཆེ་ལ་བསྔགས་པའི་རིལ་བུ་དམར་པོ་གཉིས་ནི་གྲུབ་ཆེན་ཐང་སྟོང་རྒྱལ་པོས་གསར་དུ་སྦྱར་བ་ཡིན།༤༢ བོད་སྨན་མཁས་པས་བརྩམས་པའི་རྒྱུད་བཞི་བསླབ། ། ཅེས་པ་འདི་མཁས་པ་གུའི་གསུངས་ཡིན།ལན། བོད་སྨན་མཁས་པས་བཙམས་པའི་རྒྱུད་བཞི་བསླབ་ཅེས་པ་འདི་ནི་བོ་དོང་པཎྜི་ཏ་ཕྱོགས་ལས་རྣམ་རྒྱལ་གྱི་གསུངས་ཡིན།༤༤ སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་རྩ་ཆུའི་སྒོ་ནས་ནད་བརྟག་པ་ནི་བོད་ཀྱི་མཁས་པའི་ལུགས་ཡིན་པར་བཤད་པའི་མིག་ཆ་ཚང་དེ་ཇི་

16 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལྟར་ཡིན་ནམ།ལན། རྩ་ཆུའི་སྒོ་ནས་ནད་ངོས་འཛིན་པ་ནི། ། རྒྱ་གར་འཕགས་པའི་ཡུལ་དུ་གསུངས་པ་མེད། ། བོད་ཀྱི་སྨན་པ་བྱང་ཆུབ་སེམས་དཔས་མཛད། །ཅེས་གསུངས།༤༥ བྱང་ལུགས་དང་ཟུར་ལུགས་ཞེས་ལུགས་ཆེན་པོ་གཉིས་ཡོད་པ་དེ་དུས་རབས་གང་ནས་དེ་འདྲའི་དབྱེ་སྲོལ་དར་བ་དང་། ལུགས་དེ་གཉིས་ཀྱི་སྲོལ་འདོད་མཁན་སུ་ཡིན་པ། བྱང་ལུགས་དང་ཟུར་ལུགས་ལ་ཁྱད་ཆོས་ཅི་འདྲ་ཡོད།ལན། བོད་ལུགས་གསོ་རིག་གི་ལོ་རྒྱུས་ཐོག་བྱང་ལུགས་དང་ཟུར་ལུགས་ཞེས་ལུགས་སྲོལ་ཆེན་པོ་གཉིས་ཡོད་པ་དེ་དུས་རབས་བཅོ་ལྔ་བ་ཙམ་ནས་དར་བའི་འགོ་ཚུགས་ཤིང་། བྱང་ལུགས་ཀྱི་ཐོག་མའི་སྲོལ་བཏོད་པ་པོ་ནི་བྱང་བ་རྣམ་རྒྱལ་གྲགས་བཟང་དང་། ཟུར་ལུགས་ཀྱི་ཐོག་མའི་སྲོལ་བཏོད་བྱེད་པོ་ནི་ཟུར་མཁར་མཉམ་ཉིད་རྡོ་རྗེ་ཡིན།བྱང་ལུགས་ཀྱི་ཁྱད་ཆོས་གཙོ་བོ་ནི་རྒྱུད་ཀྱི་དགོངས་པའི་འགྲེལ་ལུགས་དང་། སྨན་དཔྱད་བྱ་ཐབས་གང་ཐད་གཙང་སྟོད་བྱང་ངོས་ཀྱི་ས་བབ་དང་གནམ་གཤེས་སོགས་ཀྱི་ཁྱད་ཆོས་ལ་བསྟུན་ནས་འཆད་རྩོད་རྩོམ་གསུམ་གྱི་སྒོ་ནསགཙང་སྟོད་བྱང་ཕྱོགས་ཁུལ་དུ་བོད་ལུགས་གསོ་རིག་གི་བསྟན་པ་རྒྱ་ཆེར་སྤེལ་ནས་དཔལ་ལྡན་བྱང་ལུགས་ཞེས་པའི་སྲོལ་ཆེན་དེ་ཉིད་གཏད། དེ་ལ་ཡུལ་གྱི་དབང་གིས་བྱང་ལུགས་སམ་སྟོད་ལུགས་ཞེས་བརྗོད་པ་ཡིན།

ལོ་རྒྱུས་ཀྱི་སྐོར། 17ཟུར་ལུགས་ཀྱི་ཁྱད་ཆོས་ནི་རྒྱུད་ཀྱི་དགོངས་པའི་འགྲེལ་ལུགས་དང་།སྨན་དཔྱད་བྱ་ཐབས་སོགས་བོད་ལྷོ་རོང་ཁུལ་གྱི་ས་བབས་དང་། གནམ་གཤེས།འཚོ་བ་སྤྱོད་སྟངས་བཅས་ཚ་ཁུལ་གྱི་ཁྱད་ཆོས་དངོས་དང་བསྟུན་ནས་འཆད་རྩོད་རྩོམ་གསུམ་གྱི་སྒོ་ནས་ལྷོ་རོང་རྒྱུད་དུ་བོད་ལུགས་གསོ་རིག་གི་བསྟན་པ་རྒྱ་ཆེར་སྤེལ་ནས་དཔལ་ལྡན་ཟུར་ལུགས་ཞེས་པའི་སྲོལ་ཆེན་དེ་ཉིད་གཏད། དེ་ལ་ཡུལ་གྱི་དབང་གིས་སྨད་ལུགས་ཞེས་བརྗོད་ཚུལ་ཡང་མཆིས།༤༦ བྱང་པ་རྣམ་རྒྱལ་གྲགས་བཟང་དང་ཟུར་མཁར་མཉམ་ཉིད་རྡོ་རྗེ་རྣམ་གཉིས༠་འཁྲུངས་ལོ་དང་འཁྲུངས་ཡུལ་གང་ཡིན་ནམ།ལན། བྱང་པ་རྣམ་རྒྱལ་གྲགས་བཟང་མཆོག་ནི་བོད་རབ་བྱུང་བདུན་པའི་ཤིང་ཕག་ལོ་སྟེ། སྤྱི་ལོ་1395ལོར་གཙང་སྟོད་ངམ་རིང་དུ་ཡབ་གུའི་གུང་ཆོས་གྲགས་དཔལ་བཟང་དང་ཡུམ་འབུམ་སྐྱོང་རྒྱལ་མོ་གཉིས་ཀྱི་སྲས་སུ་སྐུ་འཁྲུངས་པ་དང་། ཟུར་མཁར་མཉམ་ཉིད་རྡོ་རྗེའམ་དྷརྨ་སུ་མི་ནི་བོད་རབ་བྱུང་བདུན་པའི་ས་ལུག་ལོ་སྟེ། སྤྱི་ལོ་1439ལོར་ཤར་དྭགས་པོ་ལ་ཐོག་ཟུར་མཁར་དུ་ཡབ་རིག་འཛིན་ཕུན་ཚོགས་དང་། ཡུམ་ཀུན་མཁྱེན་བཀྲ་ཤིས་རྣམ་རྒྱལ་གྱི་ལྕམ་མོ་ཟུང་གི་རིགས་ཀྱི་མྱུ་གུར་འཁྲུངས་པ་ཡིན།༤༧ ཡན་ལག་བརྒྱད་པའི་སྙིང་པོ་བཏུས་པ་ཡིད་བཞིན་ནོར་བུ་དང་བཤད་རྒྱུད་ཀྱི་འགྲེལ་བ་བདུད་རྩིའི་ཆུ་ན་གཉིས་མཛད་མཁན་སུ་ཡིན་ནམ།ལན། གཞུང་འདི་གཉིས་ནི་བྱང་པ་རྣམ་རྒྱལ་གྲགས་བཟང་གི་ཐུགས་ལས་འཁྲུངས་པའི་ལེགས་པར་བཤད་པ་རེད།

18 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༤ར མན་ངག་བྱེ་བ་རིང་བསྲེལ་སུས་མཛད་པ་ཡིན། མཚན་དེ་ལྟར་འདོགས་དགོས་པའི་་མཚན་ཅི།ལན། མན་ངག་བྱེ་བ་རིང་བསྲེལ་ནི་ཟུར་ལུགས་ཀྱི་སྲོལ་གཏོད་མཁན་ཟུར་མཁར་མཉམ་ཉིད་རྡོ་རྗེ་ཡིས་མཛད་པ་ཡིན་ཏེ། གཞུང་འདི་པོ་ཏི་རིང་བསྲེལ་ཙམ་གྱི་ནང་དུ་མན་ངག་བྱེ་བ་འདུས་ཡོད་པས་མན་ངག་བྱེ་བ་རིང་བསྲེལ་ཞེས་གྲགས།༤༩ ཟར་མཁར་མཉམ་ཉིད་རྡོ་རྗེ་ལ་གསོ་རིག་གི་མཐར་ཕྱིན་སློབ་མ་བཞི་ཡོད་པ་དེ་སུ་དང་སུ་ཡིན།ལན། རྗེ་འདི་ཉིད་ཀྱི་མཐར་ཕྱིན་སློབ་མ་བཞི་ནི་མན་ངག་མཐར་ཕྱིན་མི་འགྱུར་ཚེ་བརྟན་དང་། འཕྲིན་ལས་མཐར་ཕྱིན་ཕྲག་དབོན་བསོད་ནམས་བཀྲ་ཤིས། ལག་ལེན་མཐར་ཕྱིན་ཚེ་འབུམ་རྡོ་རྗེ། བཤད་པ་མཐར་ཕྱིན་ལི་ཆུང་པདྨ་སྐྱབས་བཅས་ཡིན།༥༠ བྱང་པ་རྣམ་རྒྱལ་གྲགས་བཟང་གི་གསོ་རིག་སློབ་མ་དང་བླ་སྨན་ཟུང་དུ་འབྲེལ་པ་དེ་སུ་ཡིན་ནམ།ལན། དེ་ནི་མིའི་ཉི་མ་མཐོང་བ་དོན་ལྡན་ནམ་བྱམས་པ་དཀོན་མཆོག་རིན་ཆེན་ཞུ་བ་དེ་ཡིན།༥༡ བསོད་ནམས་ཡེ་ཤེས་རྒྱལ་མཚན་སུའི་བླ་སྨན་དུ་དབང་བསྐུར་བ་དང་། ཁོང་གིས་མཛད་པའི་བཤད་རྒྱུད་ཀྱི་འགྲོལ་བ་སྐད་གྲགས་ཅན་དེའི་མཚན་ལ་ཅི་ཟེར།

ལོ་རྒྱུས་ཀྱི་སྐོར། 19ལན། བསོད་ནམས་ཡེ་ཤེས་རྒྱལ་མཚན་རིན་སྤུངས་པའི་བླ་སྨན་དུ་དབང་བསྐུར་ཞིང་། ཁོང་གིས་བཤད་རྒྱུད་ཀྱི་འགྲེལ་ཆེན་དྲི་མེད་ཀུན་གསལ་མཛད་པ་ཡིན།༥༢ གསོ་བ་རིག་པའི་གཞུང་རྒྱུད་དོན་ཅིང་པོ་དགོས་འདོད་ཀུན་འབྱུང་མཛད་མཁན་དང་ད་བཞི་པར་དུ་བརྐོ་མཁན་སུ་ཡིན་ནམ།ལན། དེ་ནི་ལྷུན་སྡིངས་བདུད་རྩི་འགྱུར་མེད་ཡིན།༥༢ གོང་སྨན་དཀོན་ཙོག་བདེ་ལེགས་ཀྱི་རྩོམ་གཙོ་བོ་དག་ནི་གང་དང་གང་ཡིན་ནམ།ལན། གོང་སྨན་པར་གྲགས་པའི་ལུགས་ལ་མཆོག་ཏུ་གྱུར་པའི་མཁས་དབང་འདིས་མཛད་པའི་ལེགས་བཤད་གཙོ་བོ་ནི་གསོ་རིག་དགོས་པ་ཀུན་འབྱུང་ངམ་བདུད་རྩི་ཐིགས་པ་ཞེས་པ་དང་། མན་ངག་པོ་ཏི་དམར་པོ། པོད་ནག པོད་ཕྲ་བཅས་ཡིན།༥༤ ཉམས་ཡིག་བརྒྱ་རྩ་སུས་མཛད་པ་རེད།ལན། ཉམས་ཡིག་བརྒྱ་རྩ་ནི་གོང་སྨན་དཀོན་མཆོག་འཕན་དར་གྱི་ཐུགས་ལས་འཁྲུངས་པའི་ལེགས་བཤད་ཡིན།༥༥ སྐྱེམ་པ་ཆེ་དབང་གིས་མཛད་པའི་རྒྱད་བཞིའི་རྣམ་བཤད་ཀྱི་རྒྱུད་སོ་སོའི་འགྲེལ་བའི་མིང་ལ་ཅི་ཟེར།ལན། རྩ་རྒྱུད་ཀྱི་འགྲེལ་བ་ལེགས་བཤད་སྨྲ་བའི་མཆོག་ཐོབ། བཤད་རྒྱུད་ཀྱི་འགྲེལ་བ་ཚིག་དོན་ཉི་མ། མན་ངག་རྒྱུད་ཀྱི་འགྲེལ་བ་བདེ་བའི་འདོད་

20 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འཇོ། ཕྱི་མ་རྒྱུད་ཀྱི་འགྲེལ་བ་ལག་ལེན་གསལ་བྱེད་བཅས་ལགས་སོ། །༥༦ ཟུར་མཁར་བློ་གྲོས་རྒྱལ་པོའི་བརྩམས་ཆོས་གཙོ་པོ་དག་ནི་གང་དང་གང་ཡིན།ལན། མཁས་མཆོག་འདིའི་བཅོམས་ཆོས་གཙོ་བོ་ལ་རྩ་བཤད་ཆུ་མདོ་ཡན་གྱི་འགྲེལ་བ་མེས་པོའི་ཞལ་ལུང་དང་། རྡོ་རིང་མཛེས་བྱེད་ཀྱི་དྲིས་ལན་རྒན་པོའི་ཁ་ཆེམས་མཚན་མོ་མུན་ནག་གི་གློག་འོད་ལྟ་བུ། དྲང་སྲོང་མཉམ་ཉིད་རྡོ་རྗེའི་རྣམ་ཐར་འགོག་པ་མེད་པའི་ཡི་གེའི་གཏམ་ཆེན་པོ། གསོ་རིག་ཆོས་འབྱུང་ཤེས་བྱ་སྤྱིའི་ཁོག་འབུགས་བཅས་ཡོད།༥༧ གྲུ་ཐང་རྒྱུད་བཞི་ཐོག་མར་པར་དུ་བརྐོམཁན་སུ་ཡིན་ནམ།ལན། གསོ་རིག་ལོ་རྒྱུས་ཐོག་གྲྭ་ཐང་རྒྱུད་བཞི་ཞེས་སྐད་གྲགས་ཆེ་བའི་གཞུང་འདི་ནི་ཟུར་མཁར་བློ་གྲོས་རྒྱལ་པོས་ཞུ་དག་གནང་ནས་ཐེངས་དང་པོར་པར་དུ་བརྐོས་པ་ཡིན།༥། འབྲི་གུང་པའི་ལུགས་སྲོལ་འདོད་མཁན་སུ་ཡིན་པ་དང་ལུགས་དེ་བྱང་ཟུར་གཉིས་ལས་གང་གི་ཁོངས་སུ་གཏོགས་པ་ཡིན།ལན། འབྲི་ལུགས་ཀྱི་སྲོལ་འདོད་མཁན་ནི་འབྲི་གུང་ཆོས་གྲགས་ཡིན་ལ།ལུགས་འདི་བོད་ཀྱི་གསོ་རིག་གི་ལོ་རྒྱུས་སྟེང་བྱང་ལུགས་དང་ཟུར་ལུགས་ཞེས་ཉི་ཟླ་ལྟར་གྲགས་པའི་ཟུར་ལུགས་ཀྱི་ཁོངས་སུ་གཏོགས།༥༩ རྒྱལ་དབང་ལྔ་པ་ཆེན་པོས་བོད་ཀྱི་གསོ་བ་རིག་པར་མཛད་རྗེས་གཙོ་བོ་གང་དང་གང་བཞག་ཡོད། ་

ལོ་རྒྱུས་ཀྱི་སྐོར། 21ལན། ཀུན་མཁྱེན་ལྔ་པ་རྗེ་བཙུན་ངག་དབང་བློ་བཟང་རྒྱ་མཚོ་མཆོག་གིས་གསོ་རིག་ཐད་བཞག་པའི་བླ་མེད་ཀྱི་མཛད་རྗེས་གཙོ་བོ་ནི་ཆ་ལག་བཅོ་བརྒྱད་དང་མེས་པོའི་ཞལ་ལུང་ཆ་ཚང་། གཡུ་ཐོག་གསར་རྙིང་གི་རྣམ་ཐར་བཅས་ལ་པར་གཞི་གསར་དུ་བརྐོས་ནས་པར་དུ་བསྐྲུན་པར་མཛད་པ་དང་།ལྷག་པར་གསོ་དཔྱད་ཀྱི་བསྟན་པ་དར་རྒྱས་གོང་འཕེལ་ཡོང་ཆེད་འབྲས་སྤུངས་ཕོ་བྲང་ནུབ་མར་གསོ་རིག་འགྲོ་ཕན་གླིང་དང་གཞིས་ཀ་བསམ་འགྲུབ་རྩེར་དྲང་སྲོང་འདུས་པའི་གླིང་སྟེ་གསོ་རིག་སློབ་གྲྭ་ཁག་གཉིས་བཙུགས། ད་དུང་རིན་ཆེན་གྲང་སྦྱོར་ཆེན་མོ་སོགས་རིན་ཆེན་རིལ་བུ་མང་པོ་ཚུལ་བཞིན་སྦྱོར་བཟོ་བྱེད་པར་མི་དམན་པའི་ཐུགས་རྗེ་བསྐྱངས་ཏེ་འགྲོ་ཕན་གྱི་མཛད་པ་བླ་ན་མངོན་པར་འཕགས་སོ། །༦༠ དུས་ནམ་ཞིག་ལ་དཔལ་ལྡནརྒྱུད་བཞི་སོག་ཡིག་ཏུ་བསྐྱུར་བ་ཡིན།ལན། སྤྱི་ལོ་དུས་རབས་བཅུ་བདུན་པའི་ནང་རྒྱལ་དབང་ལྔ་པའི་སྐབས་སུ་ནམ་མཁའ་རྒྱལ་མཚན་སོགས་བོད་ཀྱི་མཁས་པ་མང་པོ་སྔ་ཕྱིར་སོག་ཡུལ་དུ་ཕེབས་ནས་ཆོས་དང་རིག་གནས་མང་དུ་སྤེལ། དུས་དེ་ཙམ་དུ་དཔལ་ལྡན་རྒྱུད་བཞི་སོག་ཡིག་ཏུ་བསྒྱུར།༦༡་ སྡེ་སྲིད་སངས་རྒྱས་རྒྱ་མཆོའི་འཁྲུངས་ལོ་དང་འཁྲུངས་ཡུལ་གང་ཡིན། མཁས་མཆོག་འདིའི་གསོ་རིག་སྐོར་གྱི་ཇིགས་རྩོམ་གཙོ་པོ་གང་གང་ཡིན།ལན། སྡེ་སྲིད་སངས་རྒྱས་རྒྱ་མཚོ་བོད་རབ་བྱུང་བཅུ་གཅིག་པའི་ཆུ་སྦྲུལ་ལོ་སྟེ། སྤྱི་ལོ་1653ལོར་ལྷ་ས་གྲོང་ཁྱེར་གྱི་བྱང་ཕྱོགས་ཉང་བྲན་གྲོང་སྨད་

22 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གཞིས་ཀུར་ཡབ་ཨ་སུག་དང་ཡུམ་བུ་ཁྲིད་རྒྱལ་མོའི་སྲས་སུ་འཁྲུངས། མཁས་དབང་འདིའི་སྨན་གྱི་བསྟན་བཅོས་ལ་མན་རྒྱུད་ཀྱི་ལྷན་ཐབས་ཟུག་རྔུའི་ཚ་གདུང་སེལ་བའི་གཟུ་ར་དུས་མིན་འཆི་ཞགས་གཅོད་པའི་རལ་གྲི་དང་། རྒྱུད་བཞིའི་འགྲེལ་བ་བེེཌཱུརྱ་སྔོན་པོ། གསོ་རིག་ཁོག་འབུགས་དྲང་སྲོང་དགྱེས་པའི་དགའ་སྟོན་སོགས་ཡོད།༦༢ ཇི་སྲིད་སངས་རྒྱས་རྒྱ་མཆོས་བཞེངས་པའི་རྒྱུད་བཞིའི་མན་བང་གི་ད་སོ་སོར་མཚོན་ཁྲ་ཅན་གྱི་མན་ཐང་དུ་རེ་ཡོད།ལན། སྡེ་སྲིད་སངས་རྒྱས་རྒྱ་མཚོས་བོད་དུ་སྐད་གྲགས་ཡོད་པའི་ལྷ་འབྲི་པ་རྣམས་བསྡུས་ནས་རྩ་བའི་རྒྱུད་ལ་སྨན་ཐང་བཞི་དང་། བཤད་པའི་རྒྱུད་ལ་སུམ་ཅུ་སོ་ལྔ། མན་ངག་རྒྱུད་ལ་བཅུ་དྲུག ཕྱི་མ་རྒྱུད་ལ་ཉི་ཤུ་རྩ་བཞི་བཅས་གཞུང་དོན་ཚང་བའི་སྨན་ཐང་བདུན་ཅུ་དོན་དགུ་དང་། དེའི་སྟེང་དུ་བླ་རྒྱུད་ཀྱི་ཐང་ག་གཅིག་བཞེངས་ནས་བསྡོམས་པས་སྨན་ཐང་ངོ་གྲངས་བརྒྱད་ཅུ་ཡོད།༦༢ ལྕགས་པོ་རིའི་སྨན་པ་གྲྭ་ཚང་དུས་ནམ་ཞིག་ལ་སུས་ཕྱག་བཏབ་པ་ཡིན།ལན། བོད་རབ་བྱུང་བཅུ་གཉིས་པའི་མེ་བྱི་ལོ་སྟེ་སྤྱི་ལོ་1696ལོར་མིའི་དབང་བོ་སྡེ་སྲིད་སངས་རྒྱས་རྒྱ་མཚོ་མཆོག་གིས་ལྕགས་རི་རིག་བྱེད་འགྲོ་ཕན་གླིང་གསར་དུ་བཙུགས་པ་ཡིན།༦༤ དར་མོ་སྨན་རམས་པ་བློ་བཟང་ཆོས་གྲགས་ཀྱི་ལྗགས་རྩོམ་གཙོ་བོ་གང་གང་ཡིན།

ལོ་རྒྱུས་ཀྱི་སྐོར། 23ལན། རྒྱལ་དབང་ལྔ་པ་ཆེན་པོའི་སྐུའི་བླ་སྨན་དར་མོ་སྨན་རམས་པ་བློ་བཟང་ཆོས་གྲགས་ཀྱི་ལྗགས་རྩོམ་གཙོ་བོ་དག་ནི་མན་ངག་བཀའ་རྒྱ་མ་དང་།མན་རྒྱུད་དང་ཕྱི་མ་རྒྱུད་ཆུ་མདོའི་མན་གྱི་འགྲེལ་བ་མེས་པོའི་ཞལ་ལུང་། ཕྱི་མ་རྒྱུད་ཀྱི་མཆན་འགྲེལ་བཀའ་ཕྲེང་མུན་སེལ་སྒྲོན་མེ་བཅས་ཡིན།༦༥ སི་ཏུ་ཆོས་ཀྱི་འབྱུང་གནས་ཀྱིས་བཙུགས་པའི་གསོ་རིག་གི་སློབ་གྲྭ་དེ་གང་ཡིན་ནམ།ལན། མདོ་ཁམས་སྡེ་དགེ་དཔལ་སྤུངས་ཆོས་འཁོར་གླིང་དུ་གསོ་རིག་གིས་མཚོན་པའི་རིག་གནས་བཤད་གྲྭ་བཙུགས་ནས་སྐུ་ངོ་མས་གསོ་རིག་བསྟན་པའི་བྱེད་པོ་མང་དུ་གསོ་སྐྱོང་མཛད་པ་ཡིན།༦༦ དེའུ་དམར་བསྟན་འཛིན་ཕུན་ཆོགས་ཀྱི་འཁྲུངས་ལོ་དང་འཁྲུངས་ཡུལ་གང་ཡིན་ནམ།ལན། བོད་རབ་བྱུང་བཅུ་གཅིག་པའི་ཆུ་གླང་ལོ་སྟེ་སྤྱི་ལོ་1672ལོར་ཆབ་མདོ་གོ་འཇོ་རྫོང་དུ་འཁྲུངས། བི་བྱིའི་གདུང་བརྒྱུད་ཡིན་པར་བཤད། དེའུ་དམར་ཞེས་པ་ནི་འཁྲུངས་ཡུལ་གོ་འཇོའི་གསེར་དགའ་ཞེས་གྲོང་ཚོའི་འགྲམ་ན་རི་དེའུ་དམར་པོ་ཞིག་ཡོད་པའི་ཉེ་ལོགས་མཚམས་ཁང་བརྒྱབ་ནས་བཞུགས་པས་མཚན་དེ་ལྟར་བྱུང་།༦༧ དེང་སང་སྨན་རྫས་རིག་པའི་བསྟན་བཅོས་ཚད་ལྡན་དུ་བཟུང་དང་འཛིན་བཞིན་པའི་ཤེལ་གོང་ཕྲེང་ཞེས་པ་འདིའི་རྩོམ་པ་པོ་སུ་ཡིན་ནམ།ལན། གཞུང་འདི་ནི་དེའུ་དམར་བསྟན་འཛིན་ཕུན་ཚོགས་མཆོག་གིས་

24 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལོ་དུ་མའི་རིང་རྒྱ་གར་ནག་དང་བོད་ཁམས་ཀྱི་ཡུལ་གྲུ་ཀུན་ཏུ་སྐུ་དངོས་སུ་ཕེབས་ནས་འདྲི་རྩད་བརྟག་དཔྱད་གང་ལེགས་གནང་སྟེ་བརྩམས་པ་ཡིན།༦༨ བདེ་བའི་སྲིན་བུ་དབྱུང་མི་བྱ། ། ཕྱུང་ན་ཟུངས་རྣམས་དབྱུང་དང་མཚུངས། ། ཞེས་པ་དང་། ལུས་ཀྱི་ཟུངས་ཁྲག་བརྟན་གྱུར་ན། ། སྙིང་འཕྱུངབ་དང་ཁྱད་པར་མེད། ། ཅེས་པའི་ལུང་འདི་གཉིས་མཁས་པ་སུ་དང་སུའི་གསུངས་ཡིན།ལན། ལུང་སྡུན་མ་ནི་དེའུ་དམར་བསྟན་འཛིན་ཕུན་ཚོགས་ཀྱི་གསུངས་ཡིན་ལ། ཕྱི་མ་ནི་ཨ་ཙ་ར་ཕྱག་རྡུམ་གྱི་གསུངས་ཡིན།༦༩ ཀོང་སྤྲུལ་ཡོན་ཏན་རྒྱ་མཚོའི་གསོ་རིག་སྐོར་གྱི་བརྩམས་ཆོས་ཆེས་གཙོ་ཆེ་བ་དེ་གང་ཡིན་པ་དང་། དེ་ལབད་ཆོས་ཅི་འདྲ་ཡོད།ལན། མཁས་མཆོག་འདིའི་གསོ་རིག་སྐོར་གྱི་བརྩམས་ཆོས་ཆེས་གཙོ་བོ་ནི་ཟིན་ཏིག་གཅེས་བསྡུས་བདུད་རྩིའི་ཐིགས་པ་ཡིན། གཞུང་འདིའི་ནང་རྒྱུན་མཐོང་གི་ནད་རིགས་བརྒྱ་ལྷག་གི་གསོ་ཐབས་དང་། གཞན་ཡང་སྨན་འདུལ་ཚུལ་དང་ནུས་འདོན་བྱེད་ཚུལ་གྱི་ལག་ལེན་རྣམས་ཚིག་བདེ་ཞིང་གོ་སླ་བ།ལག་ལེན་དུ་བསྟར་བདེ་བ་བཅས་མཁས་རྨོངས་ཀུན་གྱིས་རྟོགས་སླ་བར་བཀོད་ཡོད་པས་དེང་སང་གི་སྨན་པ་རྣམས་ལ་མེད་དུ་མི་རུང་བའི་དེབ་ཅིག་ཏུ་གྱུར་ཡོད།༧༠ ཟིན་ཏིག་མཛེས་རྒྱན་བདུད་རྩི་སྨན་མཛོད་མཛད་མཁན་སུ་ཡིན་པ་དང་གཞུང་འདིའི་ནང་དོན་གཙོ་བོ་ཅི་ཡིན་ནམ།

ལོ་རྒྱུས་ཀྱི་སྐོར། 25ལན། ཟིན་ཏིག་མཛེས་རྒྱན་ནི་དུས་རབས་བཅུ་དགུ་བའི་ནང་ཨོ་རྒྱན་བསྟན་འཛིན་གྱིས་མཛད་པ་ཡིན་ལ། འདིའི་ནང་ཟིན་ཏིག་གཅེས་བསྡུས་སུ་འཁོད་པའི་ནད་དེ་དག་གི་གསོ་བ་ལ་ཉེ་བར་མཁོ་བའི་སྨན་གྱི་སྡེབ་ཡིག་རྣམས་བཀོད་ཡོད།༧༡ སྨན་བསྡུས་ཨེ་ཝཾ་ཞེས་པ་དེ་གཉིས་ཀྱི་མིང་གཞན་ལ་ཅི་ཟེར།གཞུང་འདི་གཉིས་མཁས་པ་སུས་མཛད་པ་ཡིན།ལན། སྨན་བསྡུས་ཨེ་ཡི་མིང་གཞན་ལ་ཕན་བདེ་བསིལ་ཟེར་འཕྲོ་བའི་ཟླ་བ་གསར་བ་ཟེར་བ་དང་། སྨན་བསྡུས་ཝཾ་ཡི་མིང་གཞན་ལ་ཕན་བདེ་ནོར་བུའི་བང་མཛོད་ཟེར། གཞུང་འདི་གཉིས་ནི་སི་ཏུའི་དངོས་སློབ་ཀུརྨ་ངེས་ལེགས་བསྟན་འཛིན་གྱིས་མཛད་པ་ཡིན།༧༢ སྐུ་འབུམ་གྱི་གསོ་རིག་དར་རྒྱས་གཞན་ཕན་ནོར་བུའི་གླིང་ཞེས་པ་དེ་དུས་ནམ་ཞིག་ལ་མཁས་པ་སུས་ཕྱག་བཏབ་པ་ཡིན།ལན། བོད་རབ་བྱུང་བཅུ་གཉིས་པའི་ལྕགས་ཡོས་ལོ་སྟེ། སྤྱི་ལོ་1711ལོར་རྒྱལ་དབང་སྐུ་ཕྲེང་བདུན་པ་སྐལ་བཟང་རྒྱ་མཚོའི་ཡོངས་འཛིན་ཆུ་བཟང་བློ་བཟང་བསྟན་པའི་རྒྱལ་མཚན་གྱིས་སྐུ་འབུམ་བྱམས་པ་གླིང་དུ་དོན་ལ་སྨན་པ་གྲྭ་ཚང་བཙུགས་ཀྱང་རེ་ཞིག་མིང་ལ་སྔགས་པ་གྲྭ་ཚང་ཞེས་ཐོགས་པ་དེ་བཙུགས་པ་ཡིན།༧༢ བླ་ཟང་བཀྲ་ཤིས་འཁྱིལ་གྱི་སྨན་པ་གྲྭ་ཚང་དུས་ནམ་ཞིག་ལ་སུས་ཕྱག་བཏབ་པ་ཡིན།

26 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། རྗེ་འཇམ་དབྱངས་བཞད་པའི་སྐུ་ཕྲེང་གཉིས་པ་ཀུན་མཁྱེན་འཇིགས་མེད་དབང་བོས་བོད་རབ་བྱུང་བཅུ་གཉིས་པའི་ཤིང་འབྲུག་ལོ་སྟེ། སྤྱི་ལོ་1724ལོར་སྐུ་ཉིད་ཀྱིས་གདན་ས་བླ་བྲང་བཀྲ་ཤེས་འཁྱིལ་དུ་སྨན་པ་གྲྭ་ཚང་གསོ་རིག་གཞན་ཕན་གླིང་ཕྱག་བཏབ་པ་ཡིན།༧༤ བླ་ཟང་བཀྲ་ཤིས་འཁྲིལ་གྱི་སྨན་པ་གྲྭ་ཚང་གི་སློབ་དཔོན་ཐོག་མ་དེ་སུ་ཡིན་ནམ།ལན། བླ་བྲང་སྨན་པ་གྲྭ་ཚང་གི་སློབ་དཔོན་ཐོག་མ་ནི་ལྕགས་རི་བླ་སྨན་ཆེན་པོ་ཐབས་མཁས་པ་མཆོག་གི་ཐུགས་ཟིན་གྱི་སློབ་མ་མཆེད་བཞིའི་དང་པོ་གཙང་སྨན་ཡེ་ཤེས་བཟང་པོ་ཡིན།༧༥ བྲོང་ཁྱེར་ཆེན་པོ་པེ་ཅིན་གྱི་གཡུང་ཧཱ་དགོན་ནམ་དགའ་ལྡན་བྱིན་ཆགས་གླིང་གི་བོད་ལུགས་གསོ་རིག་སློབ་གྲྭ་དེ་དུས་ནམ་ཞིག་ལ་བཙུགས་པ་ཡིན། ་ལན། གོང་མ་ཆན་ལུང་ཁྲིར་བཞུགས་དགུ་བའི་སྐུ་དུས་ཏེ། བོད་རབ་བྱུང་བཅུ་གཉིས་པའི་ཤིང་གླང(སྤྱི་ལོ་1745)ལོར་དགའ་ལྡན་བྱིན་ཆགས་གླིང་དུ་གསོ་རིག་སློབ་གྲྭ་བཙུགས་ནས་རིས་མེད་ཀྱི་སློབ་མ་སྐྱེད་སྲིང་བྱས་པ་ཡིན།༧༦ ལྷ་སའི་སྨན་རྩིས་ཁང་དུས་ནམ་ཞིག་ལ་སུས་ཕྱག་བཏབ་པ་དང་།སྨན་རྩིས་ཁང་གི་དབུ་ཁྲིད་དང་པོ་སུ་ཡིན་ནམ།ལན། བོད་རབ་བྱུང་བཅོ་ལྔ་བའི་མེ་འབྲུག་ལོ་སྟེ། སྤྱི་ལོ་1916ལོར་རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ་མཆོག་གིས་གསོ་རིག་གི་སློབ་གྲྭ་ཆེན་མོ་བོད་ལྗོངས་ལྷ་སའི་སྨན་རྩིས་འགྲོ་ཕན་གླིང་ཞེས་པ་གསར་དུ་བཙུགས་པ་

ལོ་རྒྱུས་ཀྱི་སྐོར། 27དང་། དབུ་ཁྲིད་དང་པོ་ནི་སྐུ་ཉིད་ཀྱི་བླ་སྨན་གཞོན་པའམ་ཆུང་བ་མཁས་དབང་མཁྱེན་རབ་ནོར་བུ་ཡིན།༧༧ བྱིས་པ་བཙའ་ཐབས་ཀུན་ཕན་ཟླ་བའི་མེ་ལོང་ཞེས་པ་དེ་སུས་མཛད་པ་ཡིན།ལན། དེ་ནི་མཁས་དབང་མཁྱེན་རབ་ནོར་བུ་མཆོག་གིས་མཛད་པ་ཡིན་ནོ། །༧〈 བོད༠་ལོ་རྒྱུས་སྟེང་གི་མོ་ནད་དང་སྦུ་གུའི་སྡེ་ཁག་ཐོག་མ་དེ་དུས་ནམ་ཞིག་ལ་གསར་དུ་བཙུགས་པ་ཡིན། སྡེ་ཁག་དེའི་དབུ་ཁྲིད་དང་པོ་སུ་ཡིན་ནམ།ལན། སྤྱི་ལོ་1962ལོར་མཁས་དབང་མཁྱེན་རབ་ནོར་བུའི་སྐུ་དྲིན་ལས་ལྷ་སའི་སྨན་རྩིས་ཁང་དུ་བོད་ཀྱི་ལོ་རྒྱུས་སྟེང་གི་མོ་ནད་དང་ཕྲུ་གུའི་སྡེ་ཁག་ཐོག་མགསར་དུ་བཙུགས་ནས་ཆེད་ལས་ཅན་གྱི་སྨན་བཅོས་བྱ་ཐབས་དང་དོ་དམ་ལམ་ལུགས་ཀྱི་རྣམ་པ་གསར་བ་ཐོན། བུད་མེད་སྨན་པ་མཁས་ཆེན་དབྱངས་ཅན་ལྷ་མོ(མཚན་གཞན་ལ་མཁའ་འགྲོ་དབྱངས་དགའ་ཡང་ཟེར)ནི་མིག་འབྱེད་ལག་རྩལ་གྱི་ཡང་རྩེར་ཕྱིན་པ་མ་ཟད། མོ་ནད་དང་བྱིས་པའི་ནད་ལའང་ཤིན་ཏུ་མཁས་ཕྱིར་སྨན་རྩིས་ཁང་གི་མོ་ནད་དང་ཕྲུ་གུའི་སྡེ་ཁག་གི་དབུ་འཛིན་དང་པོར་བསྐོ་བཞག་གནང་།༧༩ ནད་ཐོག་ལག་ལེན་བད་ཉེ་བར་མཁོ་བའི་གསོ་རིག་སྙིང་བསྡུས་སྐྱ་རེངས་གསར་བ་མཛད་མཁན་སུ་ཡིན་ནམ།

28 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། དེ་ནི་བོད་ལྗོངས་གསོ་རིག་སློབ་གྲྭ་ཆེན་མོའི་དགེ་རྒན་ཆེན་མོ་བསམ་གཏན་ལགས་ཡིན།ར༠ དེང་སང་བོད་ཀྱི་ཆེ་རིག་འཛིན་པ་རྣམས་ཀྱིས་ཚད་མར་འཛིན་བཞིན་པའི་སྐད་གྲགས་ཅན་གྱི་གསོ་རིག་ཆིག་མཛོད་གཡུ་ཐོག་དགོངས་རྒྱན་ཞེས་པ་འདི་སུས་མཛད་པ་ཡིན།ལན། དེ་ནི་བོད་ལྗོངས་གསོ་རིག་སློབ་གྲྭ་ཆེན་མོའི་དགེ་རྒན་ཆེན་མོ་གོ་འཇོ་དབང་འདུས་དགུང་ལོ་སུམ་ཅུ་སོ་གཉིས་ཀྱི་སྟེང་དུ་བརྩམས་པ་ཡིན།།༡ གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་ཕྱོགས་བསྒྲིགས་ཞེས་པ་འདི་མཛད་མཁན་སུ་ཡིན་ནམ།ལན། འདི་ནི་དེང་དུས་ཀྱི་མཁས་པའི་དབང་པོ་བྱམས་པ་འཕྲིན་ལས་མཆོག་གིས་བརྩམས་པ་ཡིན།〈༢ བདུད་རྩི་སྨན་གྱི་འཁྲུངས་དཔེ་ལེགས་བཤད་ནོར་བུའི་ཕྲེང་མཛེས་སུས་མཛད་པ་ཡིན།ལན། སྨན་རྫས་རིག་པའི་བསྟན་བཅོས་འདི་ནི་ཀུརྨ་ཆོས་འཕེལ་མཆོག་གིས་རྩོམ་སྒྲིག་བྱས་པ་ཡིན།༨༢ བོད་ལྗོངས་གསོ་རིག་སློབ་གྲྭ་ཆེན་མོའི་དགེ་གན་ཆེན་མོ་དགའ་བོའི་རྡོརྗེས་མཛད་པའི་སྨན་གྱི་འཁྲུངས་དཔེ་ཆེན་མོ་དེའི་མཚན་ལ་ཅི་ཟེར།ལན། དགེ་དགའ་བོ་ལགས་ཀྱིས་བཅོམས་པའི་སྨན་གྱི་འཁྲུངས་དཔེ་ཆེན་མོའི་མཚན་ལ་འཁྲུངས་དཔེ་དྲི་མེད་ཤེལ་གྱི་མེ་ལོང་ཟེར།

ལོ་རྒྱུས་ཀྱི་སྐོར། 29།༤ གསོ་རིག་རྒྱུད་བཞིའི་འགྲེལ་ཆེན་དྲང་སྲོང་ཞལ་ལུང་སུས་མཛད་པ་ཡིན།ལན། འགྲེལ་ཆེན་འདི་ནི་དེང་དུས་ཀྱི་མཁས་པའི་ཁྱུ་མཆོག་ཁྲོ་རུ་ཚེ་རྣམ་མཆོག་གིས་བརྩམས་པ་ཡིན་ནོ། །ས་བཅད་གཉིས་པ། རྩིསཀྱི་ལོ་རྒྱུས་དང་ཟང་གཞིའི་ཤེས་བྱའི་སྐོར།༡ བོད་ལ་དུས་གང་གི་ཆེ་རྩིས་རིག་ཐོག་མར་དར་བ་ཡིན།ལན། སྤྱི་ལོའི་སྔོན་གྱི་ལོ་ཉིས་བརྒྱ་ཡས་མས་སུ་བོད་ཀྱི་རྒྱལ་པོ་ཐོག་མ་གཉའ་ཁྲི་བཙན་པོ་བྱོན། དེའི་དུས་སུ་རྒྱུ་ཡི་བོན་ཤེས་པ་ཅན་བཅུ་གཉིས་ཞེས་པ་བྱུང་སྟེ། ཕན་ཤེས་སྨན་དཔྱད་ཀྱིས་ནད་གསོ་བས་ཚེའི་བར་ཆད་མེད་པ།སྐོར་ཤེས་རྩིས་མཁན་གྱིས་རྩིས་འདེབས་པས་སྔ་ཕྱིའི་ལྟས་བཟུང་བ་སོགས་ལས་གཉའ་ཁྲིའི་ཡར་སྔོན་ནས་བོད་ལ་ཟླ་སྐར་བརྩི་སྲོལ་ཡོད་པ་ཤེས།༢ སྐར་རྩིས་དང་ནག་རྩིས་གཉིས་ཡུལ་གང་དང་གང་ནས་བོད་ལ་དར་བ་ཡིན་ནམ།ལན། སྐར་རྩིས་ནི་རྒྱ་གར་གྱི་གཞུང་ཆེན་མོ་དཔལ་དུས་ཀྱི་འཁོར་ལོ་བོད་དུ་བསྒྱུར་ནས་དར་བ་དང་། ནག་རྩིས་ནི་རྒྱ་ནག་གི་ཡུལ་དང་བོན་གཞུང་ནས་དར་བར་བཤད།༢ དཔལ་དུས་ཀྱི་འཁོར་ལོའི་རྒྱུད་འགྲེལ་དང་བཅས་པ་བོད་དུ་བསྒྱུར་

30 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བའི་ལོ་ཙཱ་བ་སུ་སུ་ཡིན།ལན། ཆོས་འདི་ནི་གྱི་ཇོ་ལོ་ཙཱ་བ་ཟླ་བའི་འོད་ཟེར་དང་། འབྲོ་ལོ་ཙཱ་བ་ཤེས་རབ་གྲགས་པ། རྭ་ལོ་ཙཱ་བ་ཆོས་རབ། ཙཱ་མི་སངས་རྒྱས་གྲགས་པ་བཅས་ཀྱིས་བོད་སྐད་དུ་བསྒྱུར་བར་བཤད།༤ རབ་བྱུང་གི་རྩིས་སྲོལ་དུས་ནམ་ཞིག་ལ་དར་བ་དང་སྲོལ་འདོད་མཁན་སུ་ཡིན་ནམ།ལན། དུས་འཁོར་གྱི་ཆོས་འདི་བོད་དུ་ཐོག་མར་དར་བའི་དུས་ཏེ་བོད་མེ་ཡོས་ལོ(སྤྱི་ལོ་1027)དེ་ལོ་འགོར་རྩིས་ནས་རབ་བྱུང་སྐོར་གཅིག་འགོ་ཚུགས་པའི་རྩིས་སྲོལ་དར་བ་དང་། གྱི་ཇོ་ལོ་ཙཱ་བ་ཟླ་བའི་འོད་ཟེར་གྱིས་རྩིས་སྲོལ་བཏོད་པ་ཡིན། །ག དུས་རབས་གང་ལ་བོད་དུ་ལོ་ཐོའི་སྲོལ་ཐོག་མར་དར་བ་དང་།མཁས་པ་སུ་དང་སུས་སྲོལ་བརྟད་པ་ཡིན།ལན། དུས་རབས་བཅུ་གཉིས་པའི་དུས་དཀྱིལ་ས་སྐྱ་འགྲོ་མགོན་ཆོས་རྒྱལ་འཕགས་པས་སྲིད་དབང་བསྐྱངས་པའི་སྐབས་དེར། གཡུང་སྟོན་རྡོ་རྗེ་དཔལ་དང་ཀུན་དགའ་དཔལ་བ་སོགས་གནམ་རིག་སྐར་རྩིས་ལ་མཁས་པ་རྣམས་ཀྱིས་རྒྱ་ནག་གི་ཧྭང་ལེ་དཔེ་བཟུང་ནས་བོད་ཀྱི་ལོ་ཟླ་ཞག་དུས་ཀྱི་བབས་དང་མཐུན་པའི་ས་སྐྱའི་ལོ་ཐོ་ཞེས་པ་སྒྲིག་པ་ཡིན།༦ བོད༠་རྩིས་རིག་གི་ལུགས་ཆེན་གཉིས་ནི་གང་དང་གང་ཡིན་ནམ།ལན། མཚུར་ལུགས་དང་ཕུག་ལུགས་གཉིས་ཡིན།

ལོ་རྒྱུས་ཀྱི་སྐོར། 31༧ མཚུར་ལུགས་ཞེས་པའི་རྩིས་འདི་དུས་ནམ་ཞིག་ལ་སུས་སྲོལ་བཏོད་པ་ཡིན།ལན། རབ་བྱུང་བདུན་པའི་ཤིང་སྦྲུལ་ལོ་སྟེ་སྤྱི་ལོ་1425ལོར་མཚུར་ཕུ་འཇམ་དབྱངས་དོན་གྲུབ་འོད་ཟེར་གྱིས་ཀུརྨ་རང་བྱུང་རྡོ་རྗེའི་རྗེས་སུ་འབྲངས་ཏེ་རྩིས་གཞུང་ཆེན་མོ་མཛད་ནས་མཚུར་ལུགས་ཞེས་གྲགས།། ཕུག་ལུགས་ཞེས་པའི་རྩིས་འདི་དུས་ནམ་ཞིག་ལ་དར་བ་དང་སྲོལ་འདོད་མཁན་སུ་ཡིན་ནམ།ལན། རབ་བྱུང་བརྒྱད་པའི་མེ་ཡོས་ལོ་སྟེ་སྤྱི་ལོ་1447ལོར་ཕུག་པ་ཡབ་སྲས་ཀྱིས་རྩིས་གཞུང་པད་དཀར་ཞལ་ལུང་མ་བུ་སོགས་མཛད་ནས་ཕུག་ལུགས་རྩིས་ཀྱི་སྲོལ་བཏོད།ཁ མརཏ་བརྒྱད་དང་དེའིཁམསའ་ལྟར་ཡིན་ནམ།ལན། ལི་མེ་ཁམས་དང་། ཁོན་ས་ཁམས། དྭ་ལྕགས་ཁམས། ཁེན་གནམ་ཁམས། ཁམ་ཆུ་ཁམས། གིན་རིའམ་ས་ཁམས། ཟིན་ཤིང་ཁམས།ཟོན་རླུང་ཁམས་བཅས་བརྒྱད་དོ། །༡༠ སྤརཏ་བརྩི་ཚུལ་ཇི་ལྟར་ཡིན་ནམ།ལན། སྐྱེས་པ་ལི་ནས་ཁོན་ཕྱོགས་བསྐོར། ། བུད་མེད་ཁམ་ནས་ཁེན་ཕྱོགས་བསྐོར། ། བཅུ་ཁ་མ་ལོངས་རེ་རེ་བརྩི། ། བཅུ་ཁ་ལོངས་ན་ཟུར་ལ་མཆོངས། ། ཞེས་སོ། །༡༡ ཚེ་བ་དགུ་བོ་སོ་སོའི་ཁ་དོག་དང་འབྱུངཁམསཇི་ལྟར་ཡིན་ནམ།

32 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། མ་ཧཱ་གསེར་གྱི་རུས་སྦལ་གྱི་བུ་ག་ལ་བྱུང་བའི་ལུས་འདི་ཉིད་ལ་སྨེ་བ་ཁ་དོག་གིས་དབྱེ་བའི་གཅིག་དཀར་དང་། གཉིས་ནག གསུམ་མཐིང་།བཞི་ལྗང་། ལྔ་སེར། དྲུག་དཀར། བདུན་དམར། བརྒྱད་དཀར། དགུ་དམར་བཅས་སྨེ་བ་དགུ་དེ་དཀར་གསུམ་ལྕགས་ལ་ནག་མཐིང་ཆུ། བཞི་ལྗང་ཤིང་ལ་ལྔ་སེར་ས། དགུ་དམར་བདུན་དམར་མེ་ཡིན་ནོ། །༡༢ ལོརྟགས་ཕོ་མོའི་ཁྱད་པར་་ལྟར་ཡིན་ནམ།ལན། བྱི་སྟག་འབྲུག་རྟ་སྤྲེལ་ཁྱི་ཕོ། ། གླང་ཡོས་སྦྲུལ་ལུག་བྱ་ཕག་མོ །༡༢ དར་གུད་བཅུ་གཉིས་ཞེས་པ་གང་།ལན། དབུགས་ལེན་མངལ་གནས་ལུས་རྫོགས་གསུམ། ། བཙས་པ་ཁྲུས་བྱེད་གོས་གྱོན་གསུམ། ། ལས་བྱེད་དར་བ་གུད་པ་གསུམ། ། ན་བ་ཤི་བ་དུར་ཞུགས་གསུམ། ། བཅས་ལགས།༡༤ ལོ་འགྲོས་སོ་སོའི་ལུས་འཆོལ་བའི་ལྡེ་མིགའ་ལྟར་ཡིན་ནམ།ལན། ཇི་སྐད་དུ། དེ་ནས་ལུས་ཀྱི་ལྡེ་མིག་ནི། ། སྟག་ཡོས་བྱ་སྤྲེལ་ཁམ(ཆུ)ནས་བརྩི། ། གླང་ལུག་རྟ་བྱི་ཟིན(ཤིང)ནས་བརྩི། ། ཁྱི་འབྲུག་ཕག་སྦྲུལ་དྭ(ལྕགས)ནས་བརྩི། ། ལྕགས་ཆུ་མེ་ས་ཤིང་དུ་བགྲང་། ། ཞེས་པ་ལྟར་རོ། །༡༥ ལོཟླ་ཞག་དུས་ཀྱི་དབང་ཐང་བརྩི་ཚུལའ་ལྟར་ཡིན་ནམ།ལན། ལོ་ཟླ་ཞག་དུས་དེ་དག་གི ། དབང་ཐང་ལོ་ཟླ་གཉིས་སྦྲག་ལ། །

ལོ་རྒྱུས་ཀྱི་སྐོར། 33ཞག་དང་དུས་ཚོད་རྐྱང་བར་འདེད། ། གནམ་ལོ་མ་ལ་ཟླ་བ་བུ། ། ཟླ་བ་མ་ལ་ཞག་ནི་བུ། ། ཞག་ནི་མ་ལ་དུས་ཚོད་བུ། ། ཞེས་གསུངས་པ་ལྟར་ཡིན།༡༦ གཟའ་བརྒྱདཀྱི་ཁམས་དང་གནས་ཡུལའ་ལྟར་ཡིན་ནམ།ལན། ཉི་མ་མིག་དམར་མེ་ཡིན་ལྷོ། ། ཟླ་བ་ལྷག་པ་ཆུ་ཡིན་བྱང་། །ཕུར་ཤིང་ཤར་ཏེ་སངས་ལྕགས་ནུབ། ། སྤེན་པ་ས་ཡིན་མཚམས་ལ་དབང་། །རཱ་ཧུ་སྤྱི་ཁྱབ་འབྱུང་ལྔ་ཚང་། ། ཞེས་སོ། །༡༧ འབྱུང་རྩིས་ཞེས་པའི་བྱེད་ལས་གང་ཡིན་ནམ།ལན། འབྱུང་རྩིས་མན་ངག་ཟླ་བའི་འོད་ཟེར་ལས། བྱེད་ལས་མ་འཁྲུགས་བདེ་སྟེར་ཞིང་། ། འཁྲུགས་ན་ན་འཆིའི་སྡུག་བསྔལ་བསྐྱེད། ། དེ་ཕྱིར་འབྱུང་འདུས་ཕུང་བོ་ལ། ། རྣམ་རྟོག་ལས་བསྐྱེད་འདུ་བ་ཡི། ། ནད་དང་ཡེ་འབྲོག་གཤེད་བཞིས་སྤྱོད། ། བདེ་སྡུག་མ་ལུས་འབྱུང་བས་བྱེད། ། དེ་བསལ་ཕྱིར་ན་རྩིས་འདི་གཅེས། ། ཞེས་གསུངས་པ་ལྟར་རོ། །༡〈 རྩིས་རིག་སྨྲ་བའི་དབང་ཕྱུག་ཕུག་པ་རྒྱ་མཚོ་རྣམ་གསུམ་ཞུ་བ་དེ་དག་སུ་དང་སུ་ཡིན་ནམ།ལན། ཕུག་པ་རྒྱ་མཚོ་རྣམ་གསུམ་ནི་གཙང་ཆུང་ཀུརྨ་ཆོས་གྲགས་རྒྱ་མཚོ་དང་། མཁས་གྲུབ་ནོར་བཟང་རྒྱ་མཚོ། ཕུག་པ་ལྷུན་གྲུབ་རྒྱ་མཚོ་བཅས་ཡིན།༡༩ གཡུ་ཐོག་རྙིང་མ་ཡོན་ཏན་མགོན་པོས་མཛད་པའི་རྩིས་ཀྱི་བསྟན་བཅོས་གང་དང་གང་ཡོད།ལན། སྐར་རྩིས་རི་བོ་རྡུལ་འབེབས་དང་། ནག་རྩིས་འཁོར་འདས་

34 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གཏན་འབེབས། འབྲས་རྩིས་ཤིང་རྟའི་སྲོལ་འབྱེད་སོགས་ཡོད།༢༷ ཀརྨ་རང་བྱུང་རྡོ་རྗེས་མཛད་པའི་རྩིས་ཀྱི་བསྟན་བཅོས་གཙོ་བོ་དེ་གང་ཡིན་ནམ།ལན། རྗེ་རང་བྱུང་རྡོ་རྗེས་རང་ཉིད་དགུང་ལོ་སུམ་ཅུ་སོ་ལྔ་སྟེ་སྤྱི་ལོ་1318ལོར་རྩིས་ཀྱི་བསྟན་བཅོས་ཀུན་ལས་བཏུས་པ་མཛད་པ་ཡིན།༢༡ རྩིས་གཞུང་མཁས་པ་དགའ་བྱེད་ཅེས་པ་དེ་ནི་སུས་མཛད་པ་ཡིན།ལན། བསྟན་བཅོས་འདི་ནི་བུ་སྟོན་རིན་ཆེན་གྲུབ་ཀྱི་ཐུགས་ལས་འཁྲུངས་པའི་ལེགས་བཤད་ཡིན།༢༢ མིན་གླིང་ལོ་ཆེན་དྷརྨ་ཤྲཱིས་མཛད་པའི་རྩིས་གཞུང་གཙོ་བོ་དག་ནི་གང་དང་གང་ཡིན་ནམ།ལན། མཁས་ཆེན་འདིས་འབྱུང་རྩིས་མན་ངག་ཟླ་བའི་འོད་ཟེར་དང་།རྩིས་གཞུང་ཉིན་བྱེད་སྣང་བ་དང་དེའི་རྣམ་འགྲེལ་གསེར་གྱི་ཤིང་རྟ་སོགས་མཛད་པ་ཡིན།༢༢ རྒྱལ་དབང་ལྔ་པ་ཆེན་པོས་མཛད་པའི་རྩིས་གཞུང་གི་མཚན་ལ་ཅི་ཟེར།ལན། དེར་སྐར་ནག་རྩིས་ཀྱི་དྲིས་ལན་ཉིན་བྱེད་དབང་པོའི་སྣང་བ་ཞེས་བརྗོད།༢༤ སྡེ་སྲིད་སངས་རྒྱས་རྒྱ་མཆོས་མཛད་པའི་རྩིས་ཀྱི་བསྟན་བཅོས་གང་དང་གང་ཡོད།

ལོ་རྒྱུས་ཀྱི་སྐོར། 35ལན། རྩིས་ཀྱི་བསྟན་བཅོས་གཙོ་བོ་ལ་ཕུག་ལུགས་རྩིས་ཀྱི་ལེགས་བཤད་བེེཌཱུརྱ་དཀར་པོ་དང་བེེཌཱུརྱ་དཀར་པོའི་དྲིས་ལན་འཁྲུལ་སྣང་གཡའ་སེལ་སོགས་ཡོད་དོ། །༢༥ མཁས་དབང་མཁྱེན་རབ་ནོར་བུའི་རྩིས་ཀྱི་ཐད་རིག་པའི་མཛད་རྗེས་གཙོ་བོ་གང་དང་གང་ཡིན་ནམ།ལན། མཁས་དབང་འདིས་ལྷ་ས་སྨན་རྩིས་ཁང་གི་དབུ་འཛིན་གནང་བ་དང་ཆབས་ཅིག་སྐར་རྩིས་སྐོར་ལ་ས་རྟ་རིགས་ལྡན་སྙིང་ཐིག་རབ་རྒྱལ་མེ་ཡོས་ལ་རྩིས་འགོ་སྤོ་ཞིང་སྔ་ཕྱིར་བརྩམས་ཆོས་གྲངས་ཉི་ཤུ་ལ་ཉེ་བ་ཡིག་འཇོག་གནང་ཡོད་པར་བཤད། ད་དུང་བོད་ཀྱི་ལོ་ཐོ་ཤིན་ཏུ་རྒྱས་པ་འདོན་པའི་ཕྱག་ལེན་ཀྱང་མཛད།༢༦ སྐར་རྩིསཀུན་འདུས་ནོར་བུ་རྩོམ་སྒྲིག་མཛད་མཁན་སུ་ཡིན་ནམ།ལན། རྩིས་གཞུང་འདི་ནི་དེང་དུས་ཀྱི་རྩིས་རིག་པའི་མཁས་དབང་བསམ་འགྲུབ་རྒྱ་མཚོས་རྩོམ་སྒྲིག་བྱས་པ་ཡིན།༢༧ བོད་ཀྱི་རྩིས་རིག་ཀུན་འདུས་ཆེན་མོ་ཞེས་པ་འདི་རྩོམ་སྒྲིག་མཛད་མཁན་སུ་དང་དུས་ནམ་ཞིག་ལ་ལེགས་གྲུབ་བྱུང་བ་ཡིན་ནམ།ལན། དེང་དུས་ཀྱི་མཁས་དབང་བྱམས་པ་འཕྲིན་ལས་སྐུ་ཉིད་ཀྱིས་གཙོ་འགན་བཞེས་ནས་བོད་ཀྱི་རྩིས་རིག་ཀུན་འདུས་ཆེན་མོ་རྩོམ་ཞུས་ཨུ་ཡོན་ལྷན་ཚོགས་ཀྱིས་ལོ་ངོ་དུ་མའི་རིང་ལ་དཀའ་སྤྱད་འབད་བརྩོན་བྱས་ནས་སྤྱི་ལོ་1998ལོར་དངོས་སུ་འགྲེམས་སྤེལ་བྱས་པ་ཡིན་ནོ། ། ། །

ལེའུ་གཉིས་པ། རྨང་གཞིའི་གཞུང་ལུགས་དངགན་ཐོགལག་ལེན་གྱི་སྐོར།ས་བཅད་དང་པོ། རྩ་རྒྱུད།༡ གླེང་གཞིའི་བརྗོད་བྱ་གཙོ་བོ་ཅི་ཡིན་ནམ།ལན། རིག་གནས་ཆེ་བ་ལྔའི་བརྗོད་བྱར་གྱུར་པའི་བསྟན་བཅོས་གང་ཡང་རྒྱུ་གླེང་གཞི་དང་རྐྱེན་གླེང་སློང་འབྲས་བུ་རྒྱུད་དོན་གསུམ་གྱི་སྒོ་ནས་བསྟན་ཡོད་ལ། འདིར་རྒྱུ་གླེང་གཞིའི་བརྗོད་དོན་ཉིད་དོན་ཚན་ལྔའི་སྒོ་ནས་གསུངས་པ་སྟེ། ཆོས་ཕུན་སུམ་ཚོགས་པ་དང་། འཁོར་ཕུན་སུམ་ཚོགས་པ། སྟོན་པ་ཕུན་སུམ་ཚོགས་པ། དུས་ཕུན་སུམ་ཚོགས་པ། གནས་ཕུན་སུམ་ཚོགས་པ་བཅས་ཕུན་སུམ་ཚོགས་པ་ལྔ་ལྡན་ནི་གླེང་གཞིའི་བརྗོད་བྱ་གཙོ་བོ་ཡིན།༢ དཔལ་ལྡན་རྒྱུད་བཞིའི་དུམ་བུ་དང་པོར་ཅིའི་ཕྱིར་རྩ་རྒྱུད་ཅེས་མིང་བཏགས་པ་ཡིན།ལན། དཔལ་ལྡན་གསོ་བ་རིག་པའི་རྒྱུད་བཞི་པོའི་བརྗོད་བྱ་ཀུན་འདུས་ཤིང་གཞི་རྟགས་གསོ་གསུམ་གྱི་དགོངས་དོན་རྣམས་ས་བོན་གྱི་ཚུལ་དུ་གནད་དུ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 37བསྡུས་ནས་རྩ་བར་གྱུར་པའི་ཕྱིར་ཏེ། ཡོངས་གཏད་ལེའུར། རྩ་བ་ཐུགས་ཀྱི་རྒྱུད་འདི་ས་བོན་འདྲ། ། འདི་ལས་མ་སྐྱེས་གསོ་དཔྱད་ཡོད་མ་ཡིན། ། ཞེས་གསུངས་པས་སོ། །༢ རྒྱུད་ཅེས་པ་ལ་དབྱེ་ན་རྣམ་པ་གསུམ་ཡོད་པ་དེ་དག་གང་དང་གང་ཡིན་ནམ།ལན། ལུས་ནད་གཉེན་པོ་གསུམ་བདག་ཉིད་གཅིག་པར་འབྲེལ་བས་རྒྱུའི་རྒྱུད་དང་། ལུས་ལ་བརྟེན་ནས་ནད། ནད་ལ་བརྟེན་ནས་རྟགས།རྟགས་ལ་བརྟེན་ནས་གསོ་ཐབས་བཅས་འབྱུང་བའི་ཕྱིར་ན་ཐབས་ཀྱི་རྒྱུད།ཟུག་རྔུ་ཞི་ནས་ནད་མེད་པར་བདེ་བ་དང་ལྡན་ནས་འབྲས་བུ་ཕུན་སུམ་ཚོགས་ཤིང་བླ་ན་མེད་པའི་ཡོན་ཏན་ཐོབ་པ་འབྲས་བུའི་རྒྱུད་བཅས་སོ། །༤ རྒྱུདཀྱི་ཡན་ལག་བཞི་པོ་གང་གང་ཡིན།ལན། གླེང་གཞི་འབྱུང་བའི་ཡན་ལག་དང་། གླེང་སློང་རྩ་བའི་ཡན་ལགའབྲེལ་བ་དགོས་ཆེད་ཀྱི་ཡན་ལག རྒྱུད་དོན་ངོ་བོའི་ཡན་ལག་བཅས་རྒྱུད་ཀྱི་འཆད་ཐབས་ཡན་ལག་བཞིའོ། །ག ཞ ནད་ཅེས་པ་ལ་མིང་གི་རྣམ་གྲངས་གང་དང་གང་ཡོད་དམ།ལན། བསྟན་བཅོས་བརྒྱད་པར། ནད་དང་སྡིག་པ་རིམས་གནོད་བྱེད། ། འགྱུར་བྱེད་སྡུག་བསྔལ་མ་ཞུའི་སྐྱོན། ། ཟད་བྱེད་འཚོ་དཀའ་འཁུན་གནོད་རྐྱེན། ། མིང་གི་རྣམ་གྲངས་སྒྲ་བཤད་དོ། ། ཞེས་སོ། །༦ རྩརྒྱུད་སྐབས༠་རྩ་བ་གསུམ་པོ་དཔོསྣེ་ལྟར་བཀོད་ཡོད་དམ།

38 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། རྩ་བ་གསུམ་གྱི་དཔེ་བཀོད་ཚུལ་ནི་ཆུ་དང་ཆབ་རོམ་གྱི་ཚུལ་དུ་གནས་ལུགས་ནད་གཞི། མེ་དང་དུ་བའི་ཚུལ་དུ་ངོས་འཛིན་རྟགས། ཉི་མ་དང་བ་མོའི་ཚུལ་དུ་གསོ་བྱེད་ཐབས་བཅས་སོ། །༧ རྩརྒྱུདབྱ་སྐབས་སུ་རླུང་གྲང་བ་དང་འཕེལ་འགྲིབ་ནད་ཀྱི་སྐབས་སུ་རླུངཚ་གྲང་གཉིས་གའི་ཁྱབ་བྱེད་ཡིན་ཞེས་པས་དེ་གཉིས་ནང་འགལ་མ་ཡིན་ནམ། རྒྱུ་མཚན་ཅི།ལན། དེ་གཉིས་ནང་འགལ་མ་ཡིན་ཏེ། རྩ་རྒྱུད་ཀྱི་སྐབས་སུ་མཚན་ཉིད་ལ་བལྟས་ནས་རླུང་གྲང་བ་ཡིན་པར་གསུངས་པ་དང་། འཕེལ་འགྲིབ་ནད་ཀྱི་སྐབས་སུ་བྱེད་ལས་ལ་བལྟས་ནས་རླུང་ཚ་གྲང་གཉི་གའི་ཁྱབ་བྱེད་ཡིན་ཞེས་གསུངས་པ་ཡིན་པས་སོ། །རྡོ་ གྲིན་དང་ཆུ་སེར་ཚ་གྲང་གང་ཡང་མ་ཡིན་པར་ཐུན་མོང་དུ་གནས་པར་བཤད་པའིརྒྱུ་མཚན་ཅི།ལན། སྲིན་དང་ཆུ་སེར་ཚ་གྲང་ཐུན་མོང་གནས་ཞེས་པ་ནི་དེ་གཉིས་རྣམ་པར་མ་གྱུར་སྐབས་ཚ་བ་དང་གྲང་བ་གང་ཡང་མ་ཡིན་ཞིང་ལུས་ཟུངས་ཐམས་ཅད་ལ་ཁྱབ་པར་གནས་པས་ཐུན་མོང་དུ་བྱས་པ་དང་། དེ་གཉིས་རྐྱེན་ནམ་གྲོགས་ཀྱི་དབང་གིས་ཚ་བ་དང་གྲང་བ་ལ་འགྱུར་བ་ཡོད་དེ། དཔེར་ན་སྲིན་ལ་དབྱེ་ན་རླུང་མཁྲིས་བད་ཀུན་ཁྲག་བཅས་ཡོད་པ་དང་། ཆུ་སེར་ལ་དཀར་ནག་ཅེས་ངོ་བོ་ཚ་གྲང་ལ་སྦྱར་ཚུལ་ཡོད་པ་ལྟ་བུའོ། །༩ དྲི་མ་ལ་རྣ་སྤངས་དང་མཆི་མ། སྣའི་སྣབས་སོགས་བཅུ་གཉིས་ཡོད་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 39ཀྱང་རྩརྒྱུད་དུ་དྲི་མ་གསུམ་ལས་མ་གསུངས་པའི་རྒྱུ་མཚན་ཅི།ལན། རྩ་རྒྱུད་དུ་དྲི་མ་བཤང་གཅི་རྔུལ་གསུམ་ལས་མ་གསུངས་པ་ནི་གཙོ་ཆེ་བ་དང་མང་དུ་འབྱུང་བ་ལ་དགོངས་ནས་དྲི་མ་གསུམ་མ་གཏོགས་གཞན་རྣམས་མ་བསྟན་ལོ།༡༠ འབྲས་བུ་སྲོག་གཅོད་ནད་དག་བོ་གང་དང་གང་ཡིན་ནམ།ལན། རྩ་བར། འཚོ་བ་གསུམ་ཟད་འདུ་བ་གཤེད་དུ་བབས། ། སྦྱོར་བ་མཚུངས་དང་གནད་དུ་བབས་པ་དང་། ། དུས་འདས་རླུང་ནད་སྲོག་རྟེན་ཆད་པ་དང་། ། ཚ་བ་ལ་འདས་གྲང་བ་གཏིང་འཁར་བ། ། ཟུངས་ཀྱིས་མི་ཐུབ་རྣམ་པར་འཚེ་བ་རྣམས། ། འབྲས་བུ་སྲོག་གཅོད་ནད་དགུ་ཞེས་སུ་བཤད། ། ཅེས་གསུངས་པ་འདིའོ། །༡༡ གས་པ་རླུང་མི་དང་དར་མ་མཁྲིས་པའི་མི། བྱིས་པ་བད་ཛིན་གྱི་མི་ཡིན་དོན་ཅི་ཡིན་ནམ།ལན། མི་རྒན་པ་རྣམས་ལ་ཤ་ཚིལ་རྐང་ཁུ་བ་བཅས་ཟུངས་བཅུད་ཤོར་ཞིང་ས་ཆུའི་སྟོབས་རིམ་གྱིས་ཉམས་པས་རླུང་འཇུག་སླ་བས་རླུང་གི་མི་ཡིན།ལུས་ཀྱི་འབྱུང་སྟོབས་ཡོངས་སུ་འཕེལ་ཞིང་རྒྱས་པའི་དར་མ་རྣམས་ལ་བཅུད་འཕེལ་པས་རླུང་སྐྱེད་མི་སྲིད་ལ་བསྐྱེད་ཀྱང་ཞི་སླ། མཁྲིས་པ་ལྷག་པས་ཚ་བས་སྐམས་པས་བད་ཀུན་སྐྱེད་དཀའ་ལ་བསྐྱེད་ཀྱང་ཞི་སླ། ཁྲག་མཁྲིས་བསྐྱེད་ན་མཚན་ཉིད་ཆོས་མཐུན་གྱི་དབང་གིས་ཞི་དཀའ་བས་དར་མ་མཁྲིས་པའི་མི་ཡིན།མའི་ནུ་ཞོ་སོགས་བརླན་ཤས་ཆེ་བའི་ཁ་ཟས་ཀྱིས་འཚོ་ཞིང་ཀུན་ཏུ་ཉལ་བའི་

40 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བྱིས་པ་རྣམས་ལ་འཇུ་སྟོབས་ཆུང་བས་ཁ་ཟས་འཇུ་དཀའ་ཞིང་བརླན་འཕེལ།བརླན་འཕེལ་འཕྲོ་དེ་སྣུམ་ཤས་ཆེ་བས་རླུང་སྐྱེད་དཀའ་ཞིང་བསྐྱེད་ཀྱང་ཞི་སླ།བརླན་དེ་གྲང་བ་ཡིན་པས་ཁྲག་མཁྲིས་སྐྱེད་དཀའ་ཞིང་བསྐྱེད་ཀྱང་ཞི་སླ། བད་ཀུན་བསྐྱེད་ན་མཚན་ཉིད་ཆོས་མཐུན་གྱི་དབང་གིས་ཞི་དཀའ་བས་བྱིས་པ་བད་ཀུན་གྱི་མི་ཡིན།༡༢ རླུང་ནད་དབྱར་དུས་དགོང་དང་ཐོ་རངས་ལྡང་བའིརྒྱུ་མཚན་ཅི།ལན། དབྱར་དུས་རླུང་ལྡང་བ་ནི་དེ་དུས་ཚ་བ་ཆེ་ཡང་ཆར་གྱི་བསིལ་བས་རླུང་ལྡང་བ། ཐོ་རངས་རླུང་ལྡང་བ་ནི་ཉིན་པར་རོ་དྲུག་གི་ཟས་སྐོམ་གང་ཟོས་པ་དེ་ཐོ་རངས་ཀྱི་དུས་སུ་འཇུ་ཟིན་པས་བཅུད་ཟད་དེ་རླུང་ལྡང་བ་ཡིན།ཉི་མ་ཤར་དུས་ས་གཞི་དྲོད་ཆེ་བ་དང་ཟླ་བ་ཤར་དུས་ས་གཞི་བསིལ་བས་རླུང་ཡང་བསིལ་བས་རླུང་ནད་དགོང་དུས་ལྡང་བ་ཡིན།༡༢ ཅི་ཞིག་ལ་འཚོ་བ་གསུམ་ཟད་ཟེར།ལན། འཚོ་བ་གསུམ་ཟད་ཅེས་པ་ནི་རང་གི་ཁམས་འཚོ་བའི་རྒྱུ་ཚེའི་འཕེན་པ་དང་། སྔོན་བསགས་ལས་ཀྱི་ལྷག་མ། བསོད་ནམས་ཀྱི་མཐུ་གསུམ་པོ་ཟད་པ་ལ་བྱ་ཞིང་། གཞན་ད་དུང་ཕྱིའི་ཟུངས་ཤ་ཟད་པ་དང་། ནང་གི་ཟུངས་ཟས་ཟད་པ། སྲོག་གི་ཟུངས་རྩ་ཟད་པ་བྱ་བའང་ཡོད།༡༤ འདུ་བ་གཤེད་དུ་བབས་ཞེས་པའི་གོ་དོན་ཅི་ཡིན།ལན། ནད་ཚ་གྲང་གཉིས་ཀ་དུས་གཅིག་ཏུ་འདོམ་པས་ཚ་བའི་བཅོས་བྱས་ན་གྲང་བའི་གཤེད་དུ་བབས་པ་དང་། གྲང་བའི་བཅོས་བྱས་ན་ཚ་བའི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 41གཤེད་དུ་བབས་པ་སྟེ་གཉེན་པོ་མི་ལེན་པ་ལ་བྱ།༡༥ ནད་པའི་ལྕེ་ལ་བལྟས་ནས་ནད་བརྟག་པའི་རྒྱུ་མཚན་ཅི།ལན། བད་ཀུན་མྱོང་བྱེད་ལྕེ་རང་ལ་གནས་ཤིང་། རླུང་ཁྱབ་བྱེད་དང་མཁྲིས་པ་སྒྲུབ་བྱེད་གཉིས་སྙིང་ལ་གནས་ནའང་སྙིང་གི་མེ་ཏོག་ལྕེ་ཡིན་པས་ཉེས་པ་གསུམ་ག་ལྕེ་ལ་འདུས་པའི་དོན་གྱིས་རེད།༡༦ མི་འདའི་བཅོས་ཐབས་དགུ་ཞེས་པ་གང་དང་གང་ཡིན་ནམ།ལན། ཉེས་གསུམ་གྱི་ནད་ཁོང་དུ་གནས་པ་དག་ཕྱིར་སྦྱོང་བར་བྱེད་པའི་བཅོས་ཐབས་དགུའི་བསྡུས་མིང་སྟེ། རླུང་ནད་འཇམ་རྩི་ལས་མི་འདའ་བ། དེ་ལ་སླེ་འཇམ་བཀྲུ་འཇམ་བཀྲུ་མ་སླེན་ཏེ་གསུམ། མཁྲིས་ནད་བཤལ་ལས་མི་འདའ་བ། དེ་ལ་སྤྱི་བཤལ་སྒོས་བཤལ་དྲག་བཤལ་འཇམ་བཤལ་ཏེ་བཞི། བད་ཀུན་གྱི་ནད་སྐྱུགས་ལས་མི་འདའ་བ། དེ་ལ་དྲག་སྐྱུགས་འཇམ་སྐྱུགས་གཉིས་ཏེ་བསྡོམས་པས་དགུའོ། །༡༧ རྩ་རྒྱད་སྤྱི་དོན་རྣམས་དཔག་བསམ་ལྗོན་ཤིང་གི་ཚུལ་དུ་བསྟན་པའི་དགེ་མཚན་ཅི་ཡིན་ནམ།ལན། རྩ་རྒྱུད་ཀྱི་འཆད་བྱའི་གཞུང་དོན་རྣམས་རྩ་བ་དང་སྡོང་བོ་དང་ ་ཡལ་ག་དང་ལོ་མ་དང་མེ་ཏོག་དང་འབྲས་བུ་བཅས་དཔག་བསམ་ལྗོན་ཤིང་གི་སྡོང་པོའི་གཟུགས་སུ་བཀོད་ན་ནང་དོན་ཆ་ཚང་ཐད་ཀུར་རྟོགས་སླ་ཞིང་།དོན་འདུས་པ། རྟེན་འབྲེལ་ལེགས་པ་བཅས་ཀྱི་དགེ་མཚན་ལྡན།༡〈 རྩ་རྒྱུད་ཀྱི་སྡོང་འགྲེམས་འཇོག་སྐབས་མེ་རྟག་གཉིས་དང་འབྲས་

42 བོད་ཀྱི་གསོརིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བུ་གསུམ་པོ་གང་ལ་འཇོག་དགོས།ལན། རྣམ་པར་མ་གྱུར་པའི་ལུས་མི་ན་བར་གནས་ཤིང་། རྣམ་པར་གྱུར་པའི་ལུས་ན་བ་དེ་བརྟག་ཐབས་ཀྱིས་ལེགས་པར་བརྟགས་ཤིང་། ཟས་སྤྱོད་སྨན་དཔྱད་བཞི་ཚུལ་བཞིན་དུ་བསྟོན་ནས་གསོས་པས་ཟུག་རྔུ་ལས་གྲོལ་ཏེ་ནད་མེད་བདེ་ཐང་དུ་གནས་ཚེ། ནད་མེད་པའི་མེ་ཏོག་དང་ཚེ་རིང་བའི་མེ་ཏོག་གཉིས་རྣམ་པར་རྒྱས་ཤིང་། དེ་གཉིས་ལ་འབྲས་བུ་ཆོས་ནོར་བདེ་བ་གསུམ་འབྱུང་བ་དེ་དོན་དམ་པར་ལུས་ཟུངས་ཀྱི་ལོ་མའི་སྟེང་དུ་འཇོག་དགོས་ལ།དེང་སང་རྣམ་པར་མ་གྱུར་པའི་སྡོང་བོའི་རྩེར་འཇོག་པ་ནི་རི་མོ་མཛེས་མཛེས་བྱེད་པའི་ཆེད་ཡིན་པར་བཤད།༡༩ ནད་གཞི་དང་ནད་རྟགས། གནོད་བྱ་དང་གནོད་བྱེད་བཅས་དབར་གྱི་འབྲེལ་བའ་ལྟར་ཡིན་ནམ།ལན། ནད་གཞི་དང་ནད་རྟགས་བར་གྱི་འབྲེལ་བ་ནི་རྒྱུ་དང་འབྲས་བུའི་འབྲེལ་བ་ཡིན་ལ། གནོད་བྱ་དང་གནོད་བྱེད་བར་གྱི་འབྲེལ་བ་ནི་རྟེན་དང་བརྟེན་པའི་འབྲེལ་བར་གྲུབ་པའོ། །ས་བཅད་གཉིས་པ། གྲུབ་པ་ལུས།༡ མིའི་ལུསརྟེན་འདི་ཉིད་འགྲོ་བ་རིགས་དྲུག་གི་ནང་ནས་མཆོག་གམ་གཙོ་བོ་ཡིན་པའི་་མཚན་གང་ཡིན་ནམེ།ལན། ལས་ཀྱི་སར་སྐྱེས་ཤིང་། ཁམས་དྲུག་དང་ལྡན་ཞིང་དམ་པའི་ཆོས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 43ལ་ལོངས་སྤྱོད་པའི་སྐལ་བ་དང་ལྡན་པའི་དལ་འབྱོར་ཚང་བའི་རྡོ་རྗེའི་མི་ལུས་ནི་ལྷ་ལ་སོགས་འགྲོ་བ་གཞན་རྣམས་ཀྱིས་བསྔགས་ཤིང་སྨོན་པའི་གནས་ཡིན་པ་མ་ཟད། ཚེ་གཅིག་ལ་སངས་རྒྱས་ངེས་པས་འགྲོ་བ་རིགས་དྲུག་གི་གཙོ་བོར་གྱུར།༢ མངལ་ཆགས་པའིརྒྱུ་གཙོ་བོ་གང་དང་གང་ཡིན་ནམ།ལན། ཕ་མ་གཉིས་ཀྱི་ཁམས་དཀར་དམར་ལྷན་དུ་འདུས་པ་ལ་བར་དོའི་རྣམ་པར་ཤེས་པ་ཞུགས་པ་སྟེ། ཁུ་ཁྲག་སེམས་གསུམ་བཅས་ཚོགས་པ་ནི་མངལ་ཆགས་པའི་རྒྱུའོ། །༢ ལས་མ་འཇོམས་ཞེས་པའི་གོ་དོནའ་ལྟར་ཡིན་ནམ།ལན། ལས་མ་འཛོམས་ཞེས་པ་ནི་ཕ་མའི་བསོན་ནམས་དང་། བར་མ་དོའིབསོད་ནམས་ཆེ་ཆུང་བར་གྱི་འབྲེལ་བ་དང་ཕན་ཚུན་འཕྲད་པའི་སྐལ་བ་ཡོད་མེད་ལ་གོ་དགོས།༤ ལུས་ཆགས་ཚུལ་གྱི་ལེའུར་ཕོ་མོ་འགྱུར་ཚུལ་གྱི་སྐབས་སུ་གཅིག་གསུམ་ལྔ་བདུན་དགུ་ལ་བུར་འགྱུར་ཏེ་ཞེས་དང་། ཁུ་བ་མང་བ་བུ་རུ་སྐྱེ་འགྱུར་གྱི་ཞེས་རིགས་མི་འདྲ་བ་གཉིས་བསྟན་པ་ལས་དབང་བཙན་ཤོས་གང་ཡིན་ནམ།ཅིའི་ཕྱིར།ལན། གཅིག་གསུམ་ལྔ་བདུན་དགུ་ལ་བུར་འགྱུར་ཏེ་ཞེས་པ་ནི་དང་པོ་ལུས་ཆགས་པའི་སྐབས་སུ་ཕ་མ་གཉིས་དགའ་བར་འཇུག་པའི་ཚེས་གྲངས་ལ་གཞིགས་ནས་རྟེན་འབྲེལ་གྱི་དབང་དུ་གསུངས་པ་དང་། ཁུ་བ་མང་བ་བུ་རུ་སྐྱེ་

44 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འགྱུར་གྱི་ཞེས་པ་འདི་ནི་ལུས་ཆགས་པའི་རྒྱུ་དངོས་ལ་བལྟས་ནས་གསུངས་པ་ཡིན་པས་འོག་མ་འདི་དབང་བཙན་ཏེ། རྒྱུ་ལས་འབྲས་བུ་མི་འགལ་བའི་ཕྱིར་རོ། །༥ མངལ་ཆགས་འཕེལ་པའི་རྒྱུ་ནི་ལྟེ་བ་སྟེ་ཞེས་པའི་ལྟེ་བ་ནི་མངལ་གནས་འཕེལ་པའི་་དངོསཡིན་ནམ།ལན། མ་ཡིན་ཏེ། རྒྱུ་དངོས་ནི་མའི་ཁ་ཟས་ལས་བྱུང་བའི་བཅུད་ཆེན་པོ་དེ་ཡིན་ལ། བཅུད་ཆེན་པོ་དེ་རྒྱུན་ཆད་མེད་པར་ལྟེ་བར་བརྒྱུད་ནས་མངལ་གནས་ཀྱི་ཟུངས་སྟོབས་རིམ་གྱིས་འཕེལ་པར་བྱེད་པས་ན། འདིར་ལྟེ་བ་ནི་མའི་ཁ་ཟས་ཀྱི་བཅུད་རྒྱུ་བའི་ལམ་མམ་གྲོགས་བྱེད་པའི་རྩ་སྦུབས་ཡིན་པའི་ཆ་ནས་རྒྱུ་ལྟ་བུར་བཞག་པ་ཡིན།༦ ཏེ་བ་བསྒྱུར་བའི་དུས་ནམ་ཡིན་པ་དང་། ལྟེ་བསྐུར་སྐབས་ཀྱི་ཉི་མ་ཟླ་བའི་དངས་མ་ཞེས་པ་དེ་གང་དང་གང་ལ་གོ་དགོས།ལན། མངལ་ཆགས་བདུན་ཕྲག་གསུམ་པའི་དུས་ལ་འབད་པས་ལྟེ་བ་བསྒྱུར་དགོས་ཤིང་། ལྟེ་བ་སྨན་གྱིས་བསྒྱུར་ཐབས་ལ་རྒྱུད་ལས། ཉི་མ་ཟླ་བའི་དྭངས་མ་བཟའ་བ་དང་། ། ཞེས་པའི་ཉི་ཟླའི་དྭངས་མ་འདི་ལ་བཞེད་ཚུལ་འགའ་མཆིས་པ་ལས་མཆོག་ནི་ཉི་མའི་དྭངས་མ་གྲོང་བའི་ཆོས་ཀྱིས་མ་གོས་པའི་བུ་མོའི་མངལ་ཁྲག་དང་། དེ་བཞིན་ཟླ་བའི་དྭངས་མ་ཕོའི་ས་བོན་གཉིས་ཆ་མཉམ་བྱས་ནས་བུ་རམ་དང་བསྲེས་ཏེ་བཟའ་བར་བྱ། གལ་ཏེ་དེ་ལྟར་མ་འཛོམས་ན་སྨན་གཞན་གྱིས་ཀྱང་ཚབ་རུང་སྟེ། སུམ་སྟོན་ཡེ་ཤེས་གཟུངས་ཀྱིས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 45ཉི་མའི་དྭངས་མ་སྟར་བུ་དང་ཟླ་བའི་དྭངས་མ་རྒུན་འབྲུམ་གཉིས་ཆ་མཉམ་ཟ་དགོས་པར་གསུངས་ཤིང་འདིའི་ཁུངས་གཏུགས་ས་ནི་བདུད་རྩི་བུམ་པ་ཡིན་པ་དང་། ཟུར་མཁར་བས་ཉི་མའི་དྭངས་མ་ལྷང་ཚེར་དམར་པོ་དང་ཟླ་བའི་དྭངས་མ་དངུལ་ཆུ་བཙོ་བཀྲུ་སྦྱངས་གསུམ་བྱས་པ་དེ་ཡིན་པར་བཞེད་པ་ནི་དུས་ཀྱི་འཁོར་ལོ་དང་སྒོ་བསྟུན་པ། གཞན་ཡང་རིག་བྱེད་ཀྱི་གཏམ་རྒྱུད་ལས་ཉི་མའི་དྭངས་མ་བྲག་ཞུན་དང་ཟླ་བའི་དྭངས་མ་ཅོང་ཞི་གཉིས་སྦྲང་རྩི་དང་བུ་རམ་ལ་སྦྱར་དགོས་ཞེས་བཞེད་སྲོལ་ཡང་མཆིས་སོ། །༧ མ་ནིང་རིགས་ལྔ་བོ་དེ་གང་དང་གང་ཡིན་ནམ།ལན། མཚན་མེད་མ་ནིང་དང་། མཚན་གཉིས་མ་ནིང་། འགྱུར་བ་མ་ནིང་། ཉམས་པ་མ་ནིང་། ཕྲག་དོག་མ་ནིང་བཅས་ལྔའོ། །། དཀུ་ཞེས་པའི་ཐ་སྙད་འདི་དོན་གང་དང་གང་ལ་འཇུག་གམ།ལན། དཀུ་ནི་སྐབས་ཐོབ་ཀྱི་དོན་མང་པོ་ལ་འཇུག་པའི་བརྡ་རྙིང་ཞིག་ཡིན་ཏེ། དེའུ་དམར་བས། དཀུ་ནི་དཔྱི་དང་གསུས་པ་དང་། ། དྲི་མི་ཞིམ་དང་མཆི་མ་འཛག ། བསམ་སེའམ་བུ་སྣོད་བཅས་ལ་འཇུག ། ཅེས་གསུངས་པ་ལྟར་རོ། །ཁ མངལ་གནས་རིམ་བཞིན་འཕེལ་པའི་གནས་སྐབས་གསུམ་གྱི་མཚམས་འབྱེད་ཚུལའ་ལྟར་ཡིན། དེ་ལྟར་དབྱེ་བའི་་མཚན་ཅི།ལན། ཟླ་བ་གཉིས་པ་བདུན་ཕྲག་ལྔ་བ་ནས་དགུ་བའི་བར་ནི་ཉའི་གནས་སྐབས་ཡིན་ལ། སྐབས་འདིར་སྲོག་པ་རྩའི་ནུས་པས་མངལ་གནས་ཀྱི་ཕྱིའི་

46 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གཟུགས་དབྱིབས་ཙམ་དཀྱུས་གཅིག་ཏུ་ཆགས་པ་ལས་སྦྲུམ་བུའི་གཟུགས་དབྱིབས་འབའ་ཞིག་མ་ཡིན་ཞིང་། སྦྲུམ་བུ་དང་ཆ་འདྲ་བའི་ཁྱད་ཆོས་གང་ཡང་མི་མངོན་པར་མཚོན་བྱེད་སྲོག་ཆགས་ཉའི་གཟུགས་ལྟ་བུར་འགྱུར་བས་ཉའིགནས་སྐབས་ཞེས་བརྗོད། རུས་སྦལ་གྱི་གནས་སྐབས་ནི་ཟླ་བ་གསུམ་པ་བདུན་ཕྲག་བཅུ་བ་ནས་ཟླ་བ་བཞི་བ་བདུན་ཕྲག་བཅུ་བདུན་གྱི་བར་ཡིན་ལ།སྐབས་འདིར་མངལ་གནས་ཀྱི་ཡན་ལག་ལྔ་པོའི་གཟུགས་དབྱིབས་ཆགས་ནས་རུས་རྐང་རྣམས་ཅུང་ཟད་སྲ་མཁྲེགས་ཀྱི་རང་བཞིན་དུ་འཕེལ་འགྱུར་བྱུང་སྟེ་ཕྱི་ནས་བལྟས་ན་རུལ་སྦལ་གྱི་རྣམ་པ་དང་འདྲ་བས་རུས་སྦལ་གྱི་གནས་སྐབས་ཞེས་བརྗོད། ཕག་གི་གནས་སྐབས་ནི་ཟླ་བ་ལྔ་བ་བདུན་ཕྲག་བཅོ་བརྒྱད་ནས་ཟླ་བ་དགུ་བ་བདུན་ཕྲག་སོ་ལྔའི་བར་དང་། སྐབས་འདི་རྣམས་སུ་མངལ་གནས་ཀྱི་དབང་བོ་རྣམས་གསལ་ཞིང་ཤ་ཚིལ་པགས་པ་སོགས་རྒྱས་ནས་ཅུང་ཟད་ཚོ་ཆེ་བའམ་བརྒྱགས་པའི་ཚུལ་དོད་པ་དང་། སྐྲ་དང་བ་སྤུ་གཟེངས་པ། དེ་མིན་མི་གཙང་བའི་འགོ་ཆུ་སོགས་འཐུང་ཕྱིར་ཕག་གི་གནས་སྐབས་ཞེས་བརྗོད་དོ། །༡༠ བུད་མེད་རྣམས་ལ་མངལ་ལྡན་པའི་སྐབས་སུ་ཟླ་མཚན་མི་འབྱུང་བའི་རྒྱུ་མཚན་ཅི་ཡིན་ནམ།ལན། གནས་སྐབས་དེ་རྣམས་སུ་མའི་ཁ་ཟས་ཀྱི་བཅུད་རྣམས་རིམ་བཞིན་ཟུངས་སུ་སྨིན་པའི་ཐ་མ་བཅུད་ཆེན་པོ་དེ་མངལ་གནས་ཀྱི་ལུས་གསོ་སྐྱེད་བྱེད་པའི་ཉེར་ལེན་གྱི་རྒྱུར་གྱུར་སྟབས་བསམ་སེའུར་བསགས་པའི་སྐལ་བ་ཧ་ཅང་ཕྲ་བས་བུད་མེད་གང་མངལ་དང་ལྡན་པའི་སྐབས་སུ་ཟླ་མཚན་མི་འབྱུང་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 47ངོ་ །༡༡ སྤྲུམ་བུ་བཙའ་བར་ཉེ་བའི་སྐབས་དེར་སྐྱོ་བའི་འདུ་ཤེས་ལྔ་འབྱུང་བ་ནི་གང་དང་གང་ཡིན་ནམ།ལན། མའི་མངལ་གྱི་སྦྲུམ་བུ་འཕེལ་ནས་ཟླ་བ་དགུ་བ་བདུན་ཕྲག་སོ་དྲུག་སོགས་ལོན་ཚེ་དེ་ཉིད་ལ་མངལ་ནང་མི་གཙང་བའི་འདུ་ཤེས་དང་། དྲི་མི་ཞིམ་པའི་འདུ་ཤེས། བཙོན་རྭ་ལྟ་བུའི་འདུ་ཤེས། མུན་ནག་གི་འདུ་ཤེས། མངོན་པར་མི་དགའ་བའི་འདུ་ཤེས་སོགས་འབྱུང་བ་ལ་བྱའོ། །༡༢ སྐྱེ་གནས་མི་མཐུན་པ་དང་དབང་བོ་སྐྱོན་ཅན་འབྱུང་བའི་རྒྱུ་མཚན་ཅི།ལན། མི་ལ་སྐྱེ་གནས་མི་མཐུན་པ་ཤ་ཐུམ་ལྟ་བུ་དང་། སྐྱེ་གནས་མཐུན་ཡང་མིའུ་ཐུང་དང་ཞ་ལོང་སོགས་གཟུགས་མི་སྡུག་པ་དང་དབང་བོ་སྐྱོན་ཅན་སོགས་འབྱུང་བ་ནི་ཕ་མའི་ཁུ་ཁྲག་ལ་རླུང་ལ་སོགས་པའི་ཉེས་པའི་སྐྱོན་གྱིས་སྦགས་པའམ། འབྱུང་བ་ལྔ་བོའི་ཆ་ཤས་འཛོམས་པ་ཙམ་ལས་འཐུང་ཆུ་བྱུང་མེད་པ། ཡང་ན་མངལ་ལྡན་པའི་སྐབས་སུ་སྦྲུམ་མས་ཟས་སྤྱོད་སྨན་དཔྱད་སོགས་ཀྱི་སྤང་བླང་རྣམས་ཉམས་ལེན་ཡག་པོ་མ་བྱས་པར་བབ་ཅོལ་དུ་བསྟེན་པ།སྔོན་ལས་བཅས་ལས་འགྱུར་བ་ཡིན།༡༢ བཤད་རྒྱུད་དུ་བུད་མེད་ཟླ་མཚན་བཅུ་གཉིས་ལོན་ནས་འཛག་ཅེས་པ་དང་། ཞང་བོད་གསོ་རིག་དགའ་སྟོན་དུ་བུད་མེད་ཟླ་མཚན་བཅུ་གསུམ་ལོན་ནས་འཛག་ཅེས་པ་གཉིས་ལ་ནང་འགལ་ཡོད་དམ།

48 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། འདིའི་ཐད་ལ་གཞུང་འགྲེལ་ཁ་ཤས་སུ་བཅུ་གསུམ་ཞེས་པ་ནི་སེམས་ཅན་དེ་མའི་མངལ་དུ་ཆགས་པ་ནས་བཟུང་ལོ་བཅུ་གསུམ་དང་། བཅུ་གཉིས་ཞེས་པ་ནི་ཕྲུ་གུ་སྐྱེས་པ་ནས་རྩིས་པ་ཡིན་ཞེས་གསུངས་ཀྱང་། ཁོ་མོའི་བསམ་པར་དེ་གཉིས་གང་ཡིན་ཡང་ཐ་མལ་རྒྱུན་ལྡན་གྱི་གྲས་ཡིན་པར་སྣང་།འོན་ཏེ་ནང་གསེས་ཞིབ་ཕྲའི་དབྱེ་བར་འཇུག་དགོས་ཚེ་ལོ་བཅུ་གསུམ་ཞེས་པ་ནི་བོད་རང་གི་ཡུལ་དུས་དང་འཚམས་པར་གསུངས་པ་སྟེ། ཁ་བ་ཅན་གྱི་མཐོ་སྒང་གི་ཡུལ་གྲུ་འདིའི་ས་བབ་དང་གནམ་གཤེས་སོགས་ཤིན་ཏུ་བསིལ་བས་ནང་གི་རྩ་རླུང་ཐིག་ལེ་ཡི་སྟོབས་རྫོགས་པ་ཅུང་ཟད་དལ་བ་དང་། ལོ་བཅུ་གཉིས་ཞེས་པ་ནི་སྙིང་པོ་བསྡུས་པ་སོགས་རྒྱ་གཞུང་དག་གི་རྗེས་སུ་བསྙེགས་ནས་རྒྱ་གར་གྱི་ཡུལ་དུས་དང་འཚམས་པའི་སྒོ་ནས་གསུངས་པར་མངོན།༡༤ བཤད་ད་ཆགས་ཚུལ་ལེའུར་ཟླ་མཚན་ཆོས་ཁུ་རི་པོང་ཁྲག་འདྲ་བ་ཞེས་དངན མ་ཡི་ཟླ་མཚན་ཤ་ཁྲག་དོན་སྣོད་སྐྱེད་ཅེས་གསུངས་པའི་བླ་མཚན་དེ་གཉིས་ལ་གོ་བའ་ལྟར་ལེན་དགོས།ལན། དང་པོ་དེ་མཐོང་ཆོས་སུ་གྱུར་པའི་ཟླ་མཚན་ལ་གོ་དགོས་པ་དང་།གཉིས་པ་ནི་རྒྱུ་ལས་འབྲས་བུ་སྐྱེད་ཚུལ་སྟོན་པའི་སྐབས་ཡིན་པས་གནས་བབ་དེའི་ཟླ་མཚན་ཞེས་པ་ནི་ཟླ་བ་རེ་རེའི་དུས་ཚིགས་ལྟར་མངལ་ཁ་འབྱེད་པའི་དུས་སམ་མངལ་ལེན་པའི་དུས་ལ་བསམ་བསེའུ་ལས་ཐོན་པའི་མངལ་འཛིན་གྱི་ས་བོན་ཁམས་དམར་པོ་ཁོ་ན་ཉིད་ཡིན་མོད། ཁམས་དང་ཟླ་མཚན་གཉིས་ངོ་བོ་གཞི་མཐུན་གྱི་སྒོ་ནས་དེ་གཉིས་གའི་ཐུན་མོང་གི་གདགས་གཞི་ལ་ཟླ་མཚན་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 49ཞེས་བཏགས་པ་ཡིན།༡༥ བཤདརྒྱུད་ཆགས་ཚུལ་གྱི་ལེའུར་སྦུ་གུ་བཙའ་ཐབས་ལ་ཚིག་རྐང་གཉིས་ཙམ་ལས་བསྟན་མེད་པའི་རྒྱུ་མཚན་ཅི།ལན། ཆགས་ཚུལ་ལེའུའི་མཇུག་ཏུ། བུད་མེད་བཙའ་མྱོང་གིས་སྐོར་བཙའ་བར་བྱ། ། སྲོག་བྲལ་འདྲ་བའི་ནད་སོས་ཚས་ཀྱིས་གསོ། ། ཞེས་ཚིག་རྐང་གཉིས་ཙམ་མ་གཏོགས་ཕྲུ་གུ་སྐྱེ་བསུ་བྱ་བའི་ཆོ་ག་དངོས་སུ་མ་གསུངས་པ་ནི། ལེའུ་འདི་ནི་མའི་མངལ་དུ་ཕྲུ་གུ་ཆགས་ནས་འཕེལ་པའི་ཚུལ་སྟོན་པའི་སྐབས་ཡིན་གཤེས་བཙའ་ཐབས་རྒྱས་པར་མ་བསྟན་པ་དང་། ཕྱོགས་གཞན་ཞིག་ནས་བཤད་ན་སྐབས་དེ་དུས་ཀྱི་ཚེ་རིག་འཛིན་མཁན་རྣམས་ཕལ་ཆེར་གྲྭ་སེར་ཡིན་གཤེས་རང་རེའི་གསོ་དབྱད་ཀྱི་གཞུང་རྣམས་སུ་བུད་མེད་ལུས་ཀྱི་གནས་ལུགས་དང་ཕྲུ་གུ་བཙའ་ཐབས་སོགས་མདོར་བསྡུས་ཙམ་ལས་ཞིབ་ཕྲའི་དབྱེ་འབྱེད་གསལ་བོ་མེད་པ་ཀུན་གྱིས་ཤེས་གསལ་ལྟར་ལགས།༡༦ འདྲ་དབེ་ཕུང་བོའི་གནས་ལུགས་བསྟན་པའི་དགོས་པ་ཅི་ཡིན་ནམ།ལན། མིའི་ལུས་ཀྱི་ཆ་ཤས་སོ་སོའི་གཟུགས་དབྱིབས་དང་། གནས་ཡུལ།ངོ་བོའམ་ནུས་པ། ཕན་ཚུན་དབར་གྱི་འབྲེལ་བ་དང་གཉན་པའི་གནད་ཆེ་ཆུང་གི་བྱེ་བྲག་བཅས་མདོར་ན་ཕུང་བོའི་གནས་ལུགས་གསལ་བོར་ཤེས་པའི་ཆེད་དུ་འདྲ་དཔེ་བསྟན་པ་ཡིན།༡༧ བཤདརྒྱུདཀྱི་དོན་སྣོད་འདྲ་དཔེ་དང་མན་རྒྱད་ཀྱི་དོན་སྣོད་འདྲ་

50 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དཔེ་གཉིས༠་ཉེ་བག་ཅི་ཡིན་ནམ།ལན། བཤད་རྒྱུད་ཀྱི་དོན་སྣོད་འདྲ་དཔེ་ནི་གཙོ་བོ་བྱེད་ལས་དང་གཉན་ཆེ་ཆུང་ལ་བལྟས་ནས་དངོས་པོའི་ངོ་བོ་མཚོན་བྱེད་བསྟན་པ་དང་། མན་རྒྱུད་བྱང་ཁོག་རྨ་གསོ་སྐབས་ཀྱི་འདྲ་དཔེ་ནི་གཙོ་བོ་དོན་སྣོད་ཀྱི་དབྱིབས་དང་གནས་སྟངས་དངོས་ལ་བལྟས་ནས་དངོས་པོའི་དབྱིབས་དང་གནས་མཚོན་བྱེད་བསྟན་པ་ཡིན།༡〈 གནད་ཅེས་པའི་གོ་དོནཇི་ལྟར་ཡིན་ནམ།ལན། སྙིང་པོ་བསྡུས་པར། ཤ་རྒྱུས་དུས་པ་རྩ་ཆེན་དང་། ། རྩ་དང་ཚིགས་ནི་འདུས་ས་རུ། ། གནད་ཅེས་བྱ་སྟེ་དེས་ན་དེར། ། སྲོག་ནི་ལྷག་པར་གནས་པ་ཡིན། ། ཞེས་གསུངས་པ་ལྟར་ཆུ་རྒྱུས་དང་རྩ་ཚིགས་རྣམས་གཅིག་ཏུ་འདུས་པའི་གནས་ལ་གནད་ཅེས་བྱ།༡༩ མི་ལུས་གཅིག་མཚུངས་ཡིན་ཡང་དུས་གྲངས་བགྲང་སྐབས་བོད་ལུགས་སུ་དུས་དུམ་སུམ་བརྒྱ་དྲུག་ཅུ་དང་། དེང་རབས་པས་ཉིས་བརྒྱ་དང་དྲུག་ཅེས་མི་འདྲ་བ་གཉིས་འབྱུང་བའིརྒྱུ་མཚན་ཅི།ལན། བོད་ལུགས་ཀྱིས་རུས་དུམ་བགྲང་སྐབས་ཐོག་མར་མངལ་ཆགས་སྐབས་སུ་ཇི་ལྟར་ཆགས་ཡོད་པ་དེ་ལྟར་བགྲངས་པ་དང་། དེ་མིན་ལྷ་རུ་རྩེ་ལྟ་བུ་རུས་པ་སྙི་མོའི་རིགས་དང་། སེན་མོ་དང་སོ་ལྟ་བུ་རུས་པའི་སྙིགས་མ་དང་རུས་ཕྲན་དག་ཀྱང་གྲངས་སུ་བགྲངས་ཡོད། དེང་རབས་གསོ་རིག་གིས་གནས་སྐབས་ཀྱི་གནས་ལུགས་ལ་གཞིགས་ནས་རུས་པ་གཙོ་བོའི་གྲས་དང་། སྲ་མོའི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 51རིགས། མངོན་སུམ་ཅན་སོགས་མ་གཏོགས་བགྲང་མེད་པས་གཞུང་དེ་གཉིས་ཀྱི་རུས་གྲངས་ལ་མང་ཉུང་ཤོར་བ་དེ་ལྟར་ལགས།༢༠ སོ་གྲངས་སུམ་ཅུ་རྩ་གཉིས་པོའི་ཁྱད་ཆོས་མི་འདྲ་བ་ལ་བལྟས་ནས་དབྱེ་ཚུལའ་ལྟར་ཡིན་ནམ།ལན། སྨྲ་བྱེད་མདུན་སོ་བརྒྱད་དང་། མཛེས་བྱེད་མཆེ་བ་བཞི། གཅོད་པར་བྱེད་པའི་འགྲམ་སོ་བཅུ་དྲུག མཐའ་བཞིའི་སོ་ཆུང་བཞི་བཅས་སོ། །༢༡ ཆུ་བ་བཅུ་དྲུག་པོ་གང་དང་གང་ཡིན་ནམ།ལན། འདི་ལ་ལུགས་གཉིས་ཡོད་དེ་གོང་སྨན་པའི་སྟོང་ཐུན་ཉི་འོད་རབ་གསལ་ལས། ཆུ་བ་བཅུ་དྲུག་ངོས་འཛིན་ནི། ། ཡན་ལག་བརྒྱད་པའི་ལུགས་གཅིག་དང་། ། རོ་བཀྲ་འཕྲུལ་ལྡེའི་ལུགས་དང་གཉིས། ། དང་པོ་ཡན་ལག་བརྒྱད་པའི་ལུགས། ། སྐེ་ལ་ལྟག་ཆུ་མགྲིན་ཆུ་བཞི། ། ལག་པར་གྲུ་ཆུ་མཁྲིག་ཆུ་བཞི། ། རྐང་བར་སྒྱིད་ཆུ་རྟིང་ཆུ་བཞི། ། བྱང་ཁོག་སྒལ་ཆུ་ཕྱི་ནང་བཞི། ། བཅས་རྣམས་ཡོངས་དྲིལ་བཅུ་དྲུག་གོ ། གཉིས་པ་རོ་བཀྲ་འཕྲུལ་ལྡེའི་ལུགས། ། སྐེ་ལ་ལྟག་པའི་ཆུ་ལེབ་གཉིས། ། ལག་པར་གྲུ་ཆུ་མཁྲིག་ཆུ་བཞི། ། རྐང་བར་སྒྱིད་ཆུ་རྟིང་ཆུ་བཞི། ། ངར་གདོང་ཆུ་བ་གཉིས་བཅས་དྲུག། བྱང་ཁོག་སྐལ་འདབས་ཆུ་བ་བཞི། ། ཡོངས་སུ་དྲིལ་བས་བཅུ་དྲུག་གོ །ཞེས་གསུངས་པ་ལྟར་རོ། །༢༢ ཆུ་བ་དང་རྒྱས་པའི་བྱེད་ལས་དང་ཁྱད་པར་ཅི་ཡིན་ནམ།ལན། བྱེད་ལས་ནི་ཆུ་རྒྱུས་ཀྱིས་ཤ་ཚིགས་རྣམས་འཛིན་པར་བྱེད་པ་དང་།

52 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཞིབ་ཏུ་དབྱེ་ན་ཆུ་བས་ཚིགས་རྣམས་འཛིན་པར་བྱེད་ཅིང་རྒྱུས་པས་ཤ་རྣམས་འཛིན་པར་བྱེད་དེ། པོད་དམར་ལས། མདོར་ན་ཤ་དང་རུས་པ་རྣམས། །འཐོར་བར་དོགས་ནས་དཀྲིས་པ་ཡིན། ། ཞེས་པ་ལྟར་དང་། ཁྱད་པར་ནི་ཆུ་བ་དང་རྒྱུས་པ་གཉིས་ཆེ་ཆུང་གི་དབང་དུ་བྱས་ན་རགས་པ་ཆུ་བ་དང་ཕྲ་བ་རྒྱུས་པ་ཡིན་ལ། གནས་ཀྱི་དབང་དུ་བྱས་ན་ཆུ་བ་ཕལ་ཆེར་རྒྱབ་དང་རྒྱུས་པ་ཕལ་ཆེར་མདུན་ན་གནས་པ་ཡིན།༢༢ རྨོ་བ་མ་ལྔ་དང་བུ་ལྔ་ཞེས་པ་གང་ལ་བལྟས་ནས་བཏགས་པ་དང་།དེ་དག་གང་དང་གང་ཡིན་ནམ།ལན། གློ་བ་མ་ལྔ་དང་བུ་ལྔ་ཞེས་པ་ནི་གནས་ས་མདུན་རྒྱབ་དང་གཏོས་ཆེ་ཆུང་ལ་བལྟས་ནས་བཏགས་པ་སྟེ། བྱང་ཁོག་རྒྱབ་ངོས་སུ་གནས་ཤིང་གཏོས་ཆེ་བ་ལ་གློ་བ་མ་ཞེས་དང་། བྱང་ཁོག་མདུན་ངོས་སུ་གནས་ཤིང་གཏོས་ཆུང་བ་ལ་གློ་བ་བུ་ཞེས་བཤད། མ་ལྔ་ནི་སྟག་མགོ་སྒང་རྩིབས་གཤམ་དང་ཟགས་སྣ་ལྔ།བུ་ལྔ་ནི། མཛོ་སྣ་དང་ནི་བྱ་སྐབ་ཐུགས་ཁབ་དང་། ། རྟེ་མིག་དགྲ་ལྕེ་བུ་ལྔ་སྙིང་ལ་བསྐོར། ། ཞེས་གསུངས་པ་འདིའོ། །༢༤ རིལ་ཤུབས་དཀར་ནག་ཅེས་པ་གང་ལ་གོ་དགོས། མིང་དེ་ལྟར་བཏགས་པའི་རྒྱུ་མཚན་ཅི།ལན། ཚིལ་ཤུབས་དཀར་ནག་ཅེས་པ་གཞང་དཀར་ནག་ལ་གོ་དགོས་ཤིང་དེ་ལ་སོར་ཕྱེད་དང་ལྔ་ཡོད། དེ་ལྟར་ཟེར་དོན་ནི་གཞང་དཀར་པོ་ལ་ཚིལ་ཤས་ཆེ་བ་དང་། གཞང་ནག་པོ་ལ་ཚིལ་ཤས་ཆུང་བས་ཡིན།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 53༢༥ མཆིན་དྲི་དཀར་ནག་ཅེས་པ་གང་ལ་བལྟས་ནས་བཤད་པ་ཡིན།ལན། དེ་ནི་ཆུ་རྒྱུས་ཀྱི་མང་ཉུང་ལ་བལྟས་ནས་དབྱེ་བ་ཡིན་ཏེ། ཆུ་རྒྱུས་ཀྱི་ཤས་ཆེ་བའམ་དེའི་ཆ་མང་དུ་ཡོད་པའི་ཡུལ་དེར་མཆིན་དྲི་དཀར་པོ་ཞེས་བརྗོད་པ་དང་། ཆུ་རྒྱུས་མེད་པའམ་འབྲེལ་ཆུང་བ་དང་ཤ་མང་དུ་ཡོད་པའི་ཡུལ་དེར་མཆིན་དྲི་ནག་པོ་ཞེས་ཐ་སྙད་མཛད་པ་ཡིན།༢༦ ཟང་གཞུང་དཀར་ནག་མཚམས་ཞེས་པ་དེ་གང་ལ་གོ་དགོས།ལན། འདི་ལ་ལུགས་གཉིས་མཆིས་ཏེ། པོད་དམར་དུ་སྙིང་ཤ་དམར་པོ་དང་གློ་བ་དཀར་པོ་གཉིས་འདོམས་པའི་མཚམས་ཡིན་པར་བཤད་པ་དང་།གནད་ཀྱི་ལྡེ་མིག་ཏུ་སྙིང་ཤ་དཀར་ནག་གཉིས་ཀྱི་མཚམས་ཡིན་པར་གསུངས།གསང་འདིར་མེ་གདབ་པའི་ཕན་ནུས་ལ་བལྟས་ན་ཕྱི་མ་འདི་ལ་བདེན་ཤས་ཆེ་བར་སྣང་།༢༧ བྱང་ཁོག་ཡུལ་ཐིག་གདབ་སྐབས་ལུས་ཀྱི་སྡོད་ལུགས་ཇི་ལྟར་ཡིན་ནམ།ལན། ཁད་མཉམ་སྟན་ལ་དཀྱིལ་དཀྲུང་ལེགས་བྱས་ཏེ། ། སྒལ་ཚིགས་བསྲངས་ལ་མགྲིན་པ་ཨེན་ཙམ་བཀུག ། དཔུང་བ་ཕྱིར་གདེང་ལག་པས་པུས་མོར་བཀབ། ། ཅེས་པ་ལྟར་འདུག་དགོས།༢། བྱངཁོག་ཡུལ་ཐིག་གི་དངོས་ཡོད་རིན་ཐང་ཅི་ཡིན་ནམ།ལན། དེའུ་དམར་བས། བྱང་ཁོག་ཕྱི་ནས་ཐིག་གདབས་པས། ། ནང་གི་དོན་སྣོད་ཡུལ་གསང་རྣམས། ། གསལ་ཞིང་རྗེན་པར་སྟོན་པ་ལ། ། བྱང་

54 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཁོག་ཡུལ་ཐིག་ཅེས་སུ་བཤད། ། ཅེས་པ་ལྟར་བྱང་ཁོག་ཏུ་ས་བགོས་ཐིག་ལེན་བྱེད་པའི་ཐབས་ཤེས་ལ་བརྟེན་ནས་བྱང་ཁོག་ནང་ལྐོག་གྱུར་དུ་གནས་པའི་དོན་ལྔ་སྣོད་དྲུག་པོ་སོ་སོའི་གནས་ཡུལ་གསལ་བར་བྱེད་པ་དེའོ། །༢༩ རུས་པ་པོ་མོ་མ་ནིང་གསུམ་ལ་ཁྱད་ཆོས་ཅི་འདྲ་ཡོད།ལན། ཕོ་རུས་ཀྱི་ཁྱད་ཆོས་ནི་ལྷ་བ་ཆུང་ལ་མཁྲེགས་ཤིང་གདུང་མཐུག་པ་དང་། མོ་རུས་སྲབ་ལ་མཉེན་པ། མ་ནིང་གི་རུས་པར་ལྷ་བ་ཆེ་ལ་གསོབ་པ་བཅས་ཀྱི་ཁྱད་ཆོས་མངོན།༢༠ བྱངཁོག་ཡུལ་ཐིག་སྐབས་བླང་རྩེ་རྒྱན་དུ་བསྟན་པའི་རྒྱུ་མཚན་ཅི།ལན། གོང་སྨན་པའི་དྲིས་ལན་རབ་གསལ་མེ་ལོང་ལས། བྱང་ཁོག་ཡུལ་ཐིག་འཆད་པའི་སྐབས། ། སྙིང་རྩེ་གྱེན་དུ་བསྟན་པ་ནི། ། ཀུན་རྫོབ་བློ་ཡི་སྣང་ངོར་དང་། ། བསྟུན་ནས་རྟེན་འབྲེལ་དབང་དུ་གསུངས། ། གཞན་དུ་ཕོ་མོ་ཁྱད་མེད་པར། ། སྙིང་རྩེ་ལུས་ཀྱི་ཐུར་དུ་གཏད། ། ཅེས་པ་ལས་འབུས་སོ། །༢༡ ལོང་གའི་གནས་སྟངས་ལ་བལྟས་ནས་ཁྲག་ལོང་དང་རྩམ་ལོང་གྲིན་ལོང་ཞེས་མིང་བཏགས་པའི་་མཚན་ཅི།ལན། འདི་ལ་བཞེད་ཚུལ་གཉིས་ཏེ། གཅིག་ནི་ཁྲག་ལོང་ཞེས་དོན་ནི་ལུས་ཀྱི་གཡས་ན་གནས་པའི་ལོང་གའི་དུམ་བུ་དེ་ཁྲག་གི་རྟེན་མཆིན་པ་དང་ཁད་ཉེ་བས་ཁྲག་ལོང་དང་། ཙམ་ལོང་ནི་དབུས་ཀྱི་དུམ་བུ་དེ་ཟས་སྐོམ་མྱག་བཞུ་བྱེད་པའི་ཕོ་བ་དང་ཁད་ཉེ་བས་ཙམ་ལོང་། སྲིན་ལོང་ནི་ལུས་ཀྱི་གཡོན་གྱི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 55དུམ་བུ་དེའི་ཡར་སྣེ་ཙམ་ལོང་དང་མར་སྣེ་གཉེ་མར་འབྲེལ་བས་སྲིན་བུ་མང་པོའི་རྟེན་གནས་ཡིན་པས་སྲིན་ལོང་ཞེས་མིང་གི་ཐ་སྙད་བཏགས་ཟེར།ཅིག་ཤོས་ནི་ལོང་ལ་ཁྲག་ལོང་དང་ཙམ་ལོང་སྲིན་ལོང་ཞེས་དབྱེ་དོན་ནི་གཙོ་བོ་ཁོང་ནང་དུ་རྒྱུ་བའི་ཁ་ཟས་ཀྱི་མདོག་དང་དབྱིབས་ལ་བལྟས་ནས་བཏགས་པ་སྟེ། ཐོག་མར་རྒྱུ་བའི་ལུས་གཡས་གཞོགས་ཀྱི་ལོང་ནང་གི་ཟས་མདོག་ཁྲག་ལྟར་དམར་སྨུག་ཡིན་པས་ཁྲག་ལོང་དང་། དེ་ནས་ལུས་ཀྱི་དབུས་སུ་རྒྱུ་སྐབས་རྩམ་པའི་མདོག་ལྟར་སྐྱ་བོར་འགྱུར་བས་རྩམ་ལོང་། ཕྱིས་སུ་ལུས་ཀྱི་གཡོན་གཞོགས་ཀྱི་ལོང་གར་རྒྱུ་སྐབས་ཟས་སྙིགས་རྣམས་སྲིན་བུ་ལྟ་བུ་རྡོག་པོ་འབྱུང་བས་སྲིན་ལོང་ཞེས་བཏགས་པར་བཤད།༢༢ ཆིལ་གནད་བརྒྱད་པོ་གང་དང་གང་ཡིན་པ་དང་། རྨེན་བུ་ལ་ཆིལ་གནད་ཟེར་དགོས་དོན་ཅི།ལན། ཚིལ་གནད་བརྒྱད་པོ་ནི་རྨེན་བུ་མགོ་སྔོན་གཉིས་དང་། སྨུག་པོ་གཉིས། དཀར་པོ་གཉིས། སྦྲུལ་མགོ་གདེངས་པ་གཉིས་བཅས་ཡིན། ལུས་ཀྱི་ཆེན་བུའི་གནད་བརྒྱད་ལ་ཚིལ་གནད་ཟེར་དོན་ནི་རྨེན་བུ་ནི་ལུས་ཟུངས་བདུན་གྱི་ཡ་གྱལ་ཚིལ་གྱི་སྙིགས་མ་ཡིན་སྟབས་དེར་ཚིལ་གནད་ཅེས་བརྗོད་པ་ཡིན།ཞུག་པ་ཆོས་བཟང་གིས། རྨེན་བུ་ཚིལ་སྙིགས་ལས་བྱུང་བས། ། དེ་ཡི་གནད་ལ་ཚིལ་གནད་བརྗོད། ། ཅེས་པའི་ལུང་གིས་སྒྲུབ་ནུས་སོ། །༢༢ དོན་གནད་བཅུ་གསུམ་པོ་གང་དང་གང་ཡིན་ནམ།ལན། གནད་ཀྱི་ལྡེ་མིག་ལས། དོན་གནད་བཅུ་གསུམ་ནི། སྙིང་དང་

56 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སྲོག་རྩ་འབྲེལ་མཚམས་ཀྱི་ཤ་ནག་པོ་དང་། གློ་བའི་བུ། མཆིན་པའི་མཚོའམ་རྩི། མཆེར་བའི་ཆ་ག མཁལ་མའི་རྩི། ཕོ་བའི་རྫིམས། མཁྲིས་པའི་རྩི་པགས། རྒྱུ་མའི་སྟོད། ལོང་སྟོད་ལུ་གུ་མགོ གཉེ་མ། གཞང་ནག་པོ། ལྷང་པའིཁ། བསམ་བསེའུ་བཅས་སོ། ། ཞེས་པ་ལྟར་དང་། ཞིབ་ཏུ་ཤེས་པར་འདོད་ན་མན་རྒྱུད་བྱང་ཁོག་གི་ལེའུར་གཟིགས།༢༤ དོན་ལྔའི་བྱེད་ལསའ་ལྟར་ཡིན་ནམ།ལན། པོད་དམར་ལས། ལུས་ཀྱི་གཙོ་བོ་དྭངས་མའི་རྟེན། ། སྙིང་སོགས་ལྔ་བོ་བཤད་པར་བྱ། ། སྙིང་ནི་མེ་ཁམས་སེམས་ཀྱི་རྟེན། ། བདག་འཛིན་དྲན་པ་གསལ་བར་བྱེད། ། གློ་བ་ལྕགས་ཁམས་དབུགས་ཀྱི་རྟེན། །འབྱིན་དང་རྔུབ་པའི་དོན་རྣམས་བྱེད། ། མཆིན་པ་ཤིང་ཁམས་ཁྲག་གི་རྟེན། ། ཁྲག་སོགས་དྭངས་མ་འཕེལ་བར་བྱེད། ། མཆེར་བ་ས་ཁམས་དྭངས་མའི་རྟེན། ། དངས་མ་འཕེལ་དང་ཟས་འཇུ་བྱེད། ། མཁལ་མ་ཆུ་ཁམས་ཆུ་ཡི་རྟེན། ། དྲི་ཆུ་འབྱིན་སྡོམ་ལས་བྱེད་དོ། ། ཞེས་གསུངས་པ་ལྟར་རོ། །༢༥ དོན་ལྔ་བོ་ཁུག་མ་ལྔ་ལ་སྦྱར་ཚུལ་ཡོད་པ་དེའ་ལྟར་ཡིན་ནམ།ལན། ཞང་སྨན་ནག་པོས། སྙིང་ནི་རླུང་གི་ཁུག་མ། གློ་བ་ལུད་པའི་ཁུག་མ། མཆིན་པ་ཁྲག་གི་ཁུག་མ། མཆེར་བ་ཤིག་གི་ཁུག་མ། མཁལ་མ་ཆུ་ཡི་ཁུག་མ། ། ཞེས་སོ། །༢༤ སྣོད་དྲུག་སོ་སོའི་བྱེད་ལསའ་ལྟར་ཡིན་ནམ།ལན། པོད་དམར་ལས། ཕོ་བ་ས་ཁམས་མཆེར་བར་འབྲེལ། ། ཟས།་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 57སྐོམ་མྱག་ཅིང་འདྲུལ་བའི་སྣོད། ། རྒྱུ་མ་མེ་ཁམས་སྙིང་དང་འབྲེལ། ། ཟས་འཇུ་དྭངས་སྙིགས་བྱེད་པའི་སྣོད། ། ལོང་ག་རླུང་ཁམས་གློ་བར་འབྲེལ། །རླུང་སྙིགས་ཟས་རོ་གནས་པའི་སྣོད། ། སྒང་པ་ཆུ་ཁམས་མཁལ་མར་འབྲེལ། ། ལུས་ཀྱི་དྲི་ཆུ་གསོག་པའི་སྣོད། ། སྣོད་མཁྲིས་ཤིང་ཁམས་མཆིན་པར་འབྲེལ། ། ཁྲག་སྙིགས་འཇུ་བྱེད་གནས་པའི་སྣོད། ། ཁམས་ཀུན་འདུས་པ་བསམ་བསེའུ་ནི། ། ཐུན་མོང་ཕྱིར་ན་དོན་ཀུན་འབྲེལ། ། ཕོ་མོའི་ས་བོན་འབྱུང་བའི་སྣོད། ། བུ་སྣོད་གསང་སྒྲོ་འདིའི་དུམ་བུ། ། ཡིན་ཕྱིར་སྣོད་དྲུག་གྲས་སུ་འདོད། ། ཅེས་པ་ལས་འཁུམས་སོ། ། ་༢༧ གོང་སྨན་པའི་པོད་དམར་དུ་གསུངས་པའི་དོན་སྣོད་སོགས་ཀྱི་མཆོ་བཅུ་གཉིས་པོ་དེ་གང་དང་གང་ཡིན་ནམ།ལན། ཀླད་པ་རྩ་དཀར་གྱི་མཚོ། སྙིང་རྩ་ནག་གི་མཚོ། གློ་བ་དབུགས་ཀྱི་མཚོ། མཆིན་པ་ཁྲག་གི་མཚོ། མཆེར་བ་མེན་བུའི་མཚོ། མཁལ་མ་ཆུའི་མཚོ། ཕོ་བ་བད་ཀུན་གྱི་མཚོ། རྒྱུ་མ་མཁྲིས་ཁུའི་མཚོ། ལོང་དྲི་ཆེན་གྱི་མཚོ།སྒང་པ་དྲི་ཆུའི་མཚོ། སྣོད་མཁྲིས་དྲོད་ཀྱི་མཚོ། བསམ་བསེའུ་ས་བོན་གྱི་མཚོ།དེ་དག་ལ་མཚོ་བཅུ་གཉིས་བྱའོ། ། ཞེས་གསུངས་པ་འདི་ཡིན།༢ར སྒལ་ཆིགས༠་སྐྱེ་ལུགས་་ལྟར་ཡིན་ནམ།ལན། མཇིང་ཚིགས་དང་རྐེད་ཚིགས་མདུན་ངོས་སུ་གུག་པ་དང་། སྒལ་ཚིགས་རྒྱབ་ངོས་སུ་གུག་པའི་ཚུལ་དུ་གནས།༢༩ ནང་རྩ་དར་གྱི་དཔྱངས་ཐག་བཅུ་གསུམ་པོ་གང་གང་ཡིན་ནམ།

58 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། ནང་རྩ་དར་གྱི་དཔྱངས་ཐག་བཅུ་གསུམ་སྟེ། ། ཀླད་པའི་རྗེ་ཞབས་ལས་བྱུང་སྐེའི་ནང་བརྒྱུད། ། རླུང་གི་རྩ་བཞི་སྙིང་དང་རྒྱུ་མར་འབྲེལ། ། མཁྲིས་པའི་རྩ་བཞི་གློ་ལོང་མཆིན་མཁྲིས་འབྲེལ། ། བད་ཀུན་རྩ་བཞི་ཕོ་མཆེར་མཁལ་ལྷང་འབྲེལ། ། འདུས་པའི་རྩ་གཅིག་བསམ་བསེའུ་འབྲེལ་བ་ཡིན། ། ཞེས་གསུངས་པ་འདིའོ། །༤༠ ཆུ་རྩ་དྲུག་གི་རྒྱས་ཚུལ་རགས་ཙམ་དང་དེ་དག་གི་མིང་ཐོགས་ཆུལ་ཇི་ལྟར་ཡིན་ནམ།ལན། ཆུ་རྩ་དྲུག་པོ་ནི་ཀླད་པ་ལས་གྱེས་པའི་དབང་རྩ་ཡིན་ཏེ། ཆུ་རྩ་སྦུ་གུ་ཅན་གཉིས་ལྟག་པའི་སྡུད་སྒོ་ནས་ཕྱིར་ཐོན་ཏེ་རྐང་མཐིལ་དུ་རྒྱུ་བར་བྱེད་པ་དང་། ཆུ་རྩ་འཇའ་བྱེད་གཉིས་ལྟག་ཟུར་སྤུ་འཁྱིལ་ཐད་ནས་ཕྱིར་ཐོན་ཏེ་ལག་པའི་མཐེབ་མོ་དང་འབྲེལ། ཆུ་རྩ་རཏྣ་གཉིས་རྣ་ཤལ་འོག་ཏུ་ཐོན་ཏེ་ལག་པའི་སྲིན་མཐེབ་དང་འབྲེལ།དེ་ཡང་ཆུ་རྩ་སྦུ་གུ་ཅན་ཞེས་པ་ནི་རྩ་འདིའི་བྱེད་ལས་གཙོ་བོ་ནི་ཆུ་ཁམས་རྒྱུ་བའི་རྩ་སྤུ་གུ་ཅན་རྣམས་འཛིན་པར་བྱེད་པའི་ཆ་ནས་མིང་དེ་ལྟར་བཏགས་པ་ལས་རྩ་འདིའི་ནང་སྦུབས་སྟོང་པ་ཡིན་པའི་ཆ་ནས་མ་ཡིན་ནོ། ། འཇའ་བྱེད་ཅེས་པ་ནི་རྩ་འདིའི་བྱེད་ལས་ཉམས་ན་འཇའ་བ་སྟེ་ཡན་ལག་རྣམས་བརྐྱང་བསྐུམ་འདེགས་འཇོག་གི་བྱ་བ་དང་བྲལ་ཞིང་ཚོར་བ་ཉམས་ནས་འཇའ་བར་བྱེད་པས་ན་མིང་དེ་ལྟར་བཏགས། རཏྣ་ནི་ལེགས་སྦྱར་གྱི་སྐད་ཡིན་ལ་བོད་སྐད་དུ་བསྒྱུར་ན་ངོ་མཚར་བའི་རྒྱུ་ལ་རིན་པོ་ཆེ་ཞེས་འགྱུར་བ་ལྟར་སྐབས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 59འདིར་རྩ་འདི་ལ་སྐྱོན་བྱུང་ན་ངོ་མཚར་བའི་ནད་རྟགས་མི་འདྲ་བ་སྟོན་པར་བྱེད་པས་ན་རཏྣ་ཞེས་བཤད་པ་ཡིན་ནོ། །༤༡ སྲོག་འཛིན་རླུང་གི་གནས་ལ་རྒྱུད་ལས་ཁྱུ་པོར་གནས་ཞེས་པ་དང་།ཟླ་རྒྱལ་ལས་ལྟེ་བར་གནས་ཞེས་པ་གཉིས་འགལ་ལམ།ལན། མི་འགལ་ཏེ། རྒྱུད་ལས་ཁྱད་པར་སྲོག་འཛིན་རླུང་དེ་སྤྱི་བོ་གནས་ཞེས་པ་ནི་སྲོག་རྩའི་རྩེ་མོ་གནས་ས་ལ་དགོངས་ནས་གསུངས་པ་དང་། ཟླ་རྒྱལ་ལས་ལྟེ་བར་གནས་ཞེས་པ་ནི་སྲོག་རྩའི་མར་སྣེ་གནས་ས་ལ་བལྟས་ནས་གསུངས་པ་ཡིན།༤༢ གཙོ་པོའི་མེ་དྲོད་དང་འཁོར་གྱི་མེ་དྲོད་ལ་ཇི་ལྟར་ངོས་འཛིན་དགོས།ལན། འདི་ལ་བཞེད་ཚུལ་གཉིས་མཆིས་ཏེ། གཅིག་ནི་མཁྲིས་པ་འཇུ་བྱེད་ལ་གཙོ་བོའི་མེ་དྲོད་དང་། རླུང་མེ་མཉམ་དང་བད་ཀུན་མྱག་བྱེད་གཉིས་ལ་འཁོར་གྱི་མེ་དྲོད་ཟེར་བ་དང་། ཅིག་ཤོས་ནི་ཕོ་བར་གནས་པའི་བད་མཁྲིས་རླུང་གི་མེ་དྲོད་རྣམ་གསུམ་ལ་གཙོ་བོའི་མེ་དྲོད་དང་། ལུས་ཟུངས་སོ་སོར་གནས་པའི་མེ་དྲོད་རྣམ་གསུམ་གྱི་ཆ་ལ་འཁོར་གྱི་མེ་དྲོད་ཟེར།༤༢ རླུང་དང་བད་གན་གཉིས་གྲང་བ་ཡིན་ཡང་དེ་གཉིས་མེ་དྲོད་རྣམ་གསུམ་གྱི་གྲས་སུ་འཇོག་དོན་ཅི་ཡིན།ལན། བད་ཀུན་མྱག་བྱེད་དང་རླུང་མེ་མཉམ་གཉིས་སྤྱིར་གྲང་བའི་རང་བཞིན་ཅན་ཡིན་ཡང་སྐབས་འདིར་དེ་གཉིས་ཀྱིས་མཁྲིས་པ་འཇུ་བྱེད་དང་ལྷན་

60 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དུ་མེ་དང་མཐུན་པའི་ལས་བྱེད་པས་མེ་དྲོད་གསུམ་ཞེས་གསུངས་པ་ལས་དེ་གཉིས་ཀྱི་ངོ་བོ་མེ་དངོས་མ་ཡིན་ནོ། །༤༤ གནོད་བྱ་དང་གནོད་བྱེད་སོགས་ཀྱི་ལྡང་ཚད་བསྟན་དོན་ཅི་དང་།ལྡང་ཚད་དེ་དག་གང་ཟག་ཇི་ལྟ་བུ་ཞིག་ལ་དགོངས་ནས་གསུངས་པ་ཡིན།ལན། ལྡང་ཚད་དེ་དག་ནི་ཐ་མལ་གྱི་གནས་ལུགས་ཤེས་པའི་ཆེད་དུ་ན་ཚོད་རྒན་གཞོན་དང་གཟུགས་ཆེ་ཆུང་ཚོ་རིད་སོགས་སྤྱིར་བཏང་བའི་དབང་དུ་མཛད་པ་ཡིན།༤༥ བཤདརྒྱུད་དུ་མཁྲིས་པའི་ལྡང་ཚད་རང་གི་གསང་སྒྲོ་གང་ཞེས་པ་འདིནི་སྐྱེས་པ་ལ་གཞིགས་པ་ཡིན་པས་བུད་མེད་ཀྱི་མཁྲིས་པའི་ལྡང་ཚད་དང་སྣོད་མཁྲིས༠་ལྡང་ཚད་ཅི་ཙམ་ཡིན།ལན། བཤད་རྒྱུད་དུ་བསྟན་པའི་མཁྲིས་པའི་ལྡང་ཚད་སྐྱེས་པར་དངོས་བསྟན་དུ་གསུངས་ཀྱང་ཤུགས་བསྟན་དུ་བུད་མེད་དང་སྣོད་མཁྲིས་ཀྱི་ལྡང་ཚད་ཀྱང་དེ་དང་ཆ་མཐུན་ཙམ་ཡིན་པ་རིག་པས་ཤེས་པར་བྱ་དགོས་ཏེ། དྲིས་ལན་ཉིན་བྱེད་སྣང་བ་ལས། བཤད་རྒྱུད་ལས། མཁྲིས་པའི་ལྡང་ཚད་རང་གི་གསང་སྒྲོ་གང་། ། ཞེས་གསུངས་པ་ནི་ཉེས་པའི་མཁྲིས་པ་གོ་དགོས་པ་གོར་མ་ཆག་སྟེ།ཉེས་པ་གསུམ་སོ་སོའི་ལྡང་ཚད་བསྟན་པའི་སྐབས་ཡིན་པས་སོ། ། འོན་ཀྱང་སྣོད་མཁྲིས་ཀྱི་ལྡང་ཚད་ཀྱང་འདི་ལས་མི་འདའ་སྟེ། ཉེས་པའི་མཁྲིས་པའི་གཞིའམ་རྟེན་ནི་སྣོད་ཀྱི་མཁྲིས་པ་ཡིན་པས་སོ། ། དེ་བཞིན་གཞལ་བྱའི་དངོས་པོ་ཡང་མཁྲིས་ཁུ་ཡིན་ཏེ། སྣོད་མཁྲིས་ཀྱི་ཁུ་བ་ནི་ཚ་བའི་རྟེན་ཡིན་པའི་ཕྱིར་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 61རོ། ། ཞེས་གསུངས། ་༤༦ གནོད་བྱ་བཅུ་ལས་དྭངས་མ་དངརྐང་གི་ལྡང་ཚད་ཅི་ཙམ་ཡིན།ལན། རྐང་ནི་སྙིམ་པ་ཕྱེད་དང་དྭངས་མ་ནི་དགུ་ཡིན་པར་བཤད།༤༧ ཉེས་གསུམ་གྱི་གནས་ས་ལ་དྲུང་སྨད་ན་གནས་པ་དང་མཁྲིས་པ་བར་ན་གནས་པ། བདཀན་སྟོད་དུ་གནས་པའིརྒྱུ་མཚན་ཅི་ཡིན་ནམ།ལན། འདི་ནི་ཕྱི་སྣོད་ཀྱི་འཇིག་རྟེན་ཐོག་མར་ཆགས་པའི་ཚུལ་དང་ཤིན་ཏུ་མཚུངས་ཏེ། ཕྱི་སྣོད་ཀྱི་འཇིག་རྟེན་ཐོག་མར་ཆགས་སྐབས་ཆེས་འོག་ཏུ་རླུང་གི་དཀྱིལ་འཁོར་ཆགས་པ་དང་། དེའི་སྟེང་དུ་མེ་ཡི་དཀྱིལ་འཁོར་ཆགས་པ།དེའི་སྟེང་དུ་ས་ཆུའི་དཀྱིལ་འཁོར་ཆགས་ཚུལ་མངོན་པ་མཛོད་རྩ་འགྲེལ་རྣམས་སུ་གསུངས། ཇི་སྐད་དུ། ཕྱི་རོལ་ཇི་བཞིན་ནང་དེ་བཞིན་ཞེས་པ་ལྟར་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་ངོ་བོ་བདག་གཅིག་ཏུ་འབྲེལ་ཕྱིར་དེ་གཉིས་ཆོས་མཚུངས་ཏེ། ཡང་གཡོ་ཅན་གྱི་རླུང་ལུས་ཀྱི་སྨད་དུ་གནས་པ་དང་། མཁྲིས་པ་སྟེ་མེའི་རང་བཞིན་ཅན་དེ་བར་ན་གནས་པ། བད་ཀུན་ས་ཆུའི་རང་བཞིན་ཅན་དེ་སྟོད་ན་གནས་པ་ཡིན།༤། རླུང་མཁྲིས་བདཀན་གསུམ་གྲངས་དང་གོ་རིམ་ཇི་ལྟར་གྲུབ་བམ།ལན། རྒྱུ་འདོད་ཆགས་ཞེ་སྡང་གཏི་མུག་གསུམ་དུ་ངེས་པ་དང་། ངོ་བོ་བཏང་སྙོམས་ཚ་བསིལ་གསུམ་དུ་ངེས་པ། དཔེ་དབང་བོ་སྔ་རྒོལ་ཕྱི་རྒོལ་གསུམ་དུ་ངེས་པ། འབྲས་བུ་རྣམ་པར་གྱུར་པའི་ཉེས་གསུམ་དང་། གཉེན་པོ་ས་སྨན་དང་ཆུ་སྨན་མེ་སྨན་གསུམ་དུ་ངེས་སོ། །

62 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༤༩ མི་ལམ་གྱི་དབྱེ་བ་དང་འབྲས་བུ་འབྱུང་ཚུལའ་ལྟར་ཡིན་ནམ།ལན། རྩ་བར། མཐོང་ཐོས་མྱོང་དང་གསོལ་བ་བཏབ་པ་དང་། །གྲུབ་པ་ནད་ལས་བྱུང་དང་རྣམ་པ་དྲུག ། མཚན་སྟོད་རྨི་ལམ་བརྗེད་ངས་འབྲས་བུ་མེད། ། ཐོ་རངས་མཐོང་དང་གསལ་ན་འབྲས་བུ་འབྱིན། ། ཞེས་གསུངས་པ་ལྟར་རོ། །༥༠ ཤིན་ཏུ་ཉེ་བའི་འཆི་ལྟས་ལ་འབྱུང་བ་ལྔ་དང་དབང་བོ་ལྔའི་ཐུམ་རིམའ་ལྟར་ཡིན་ནམ།ལན། འབྱུང་བ་ས་ཆུ་མེ་རླུང་ནམ་མཁའ་ལྔ་བོ་རིམ་བཞིན་སྔ་མ་རྣམས་ཕྱི་མར་ཐུམ་པ་སྟེ། ས་ནུས་ཆུ་ལ་ཐུམ་པ་དང་། ཆུ་ནུས་མེ་ལ་ཐུམ་པ། མེ་ནུས་རླུང་། རླུང་ནུས་མཁའ་ལ་ཐུམ་ནས་ལུས་ཁམས་སུ་གནས་པའི་འབྱུང་བའི་ནུས་པ་ཕྲ་རགས་རྣམས་རིམ་གྱིས་ཉམས་ནས་མཐར་ཕྱི་དབུགས་ཆད་པ་དང་།དབང་བོ་མིག་རྣ་སྣ་ལྕེ་རེག་བྱ་ལྔ་བོ་ཡང་རིམ་བཞིན་སྔ་མ་རྣམས་ཉམས་ནས་ཕྱི་མར་ཐུམ་ཏེ་ཚོར་བ་མེད་པར་གྱུར་ཅིང་ལུས་སེམས་གཉིས་སོ་སོར་བྲལ་ནས་འཆི་བར་གྱུར་ཏོ། །ས་བཅད་གསུམ་པ། འཕེལ་འགྲིབ་ནད།༡ ནདཀྱི་རིངརྒུ་དང་ཉེརྒྱུ་དག་གི་འབྲེལ་བའ་ལྟར་ཡིན་ནམ།ལན། རྒྱུ་དེ་དག་གཅིག་གི་ཉེར་ལེན་གཅིག་གིས་བྱེད་པའམ་གཅིག་གི་རྟེན་གཅིག་གིས་བྱེད་པར་བལྟས་ནས་རིང་རྒྱུ་དང་ཉེ་རྒྱུ་རུ་བཞག་པ་དང་། དེ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 63ཡང་མ་རིག་པ་ནི་ནད་ཐམས་ཅད་ཀྱི་རྒྱུའི་རྟེན་ཡིན་པས་སྤྱིའི་རྒྱུའམ་རིང་རྒྱུར་བཞག་པ་ཡིན་ལ། དེ་ལས་བསྐྱེད་པའི་འདོད་ཆགས་ཞེ་སྡང་གཏི་མུག་གསུམ་ནི་རླུང་མཁྲིས་བད་ཀུན་གསུམ་སྐྱེད་པར་བྱེད་པའི་རྒྱུ་ཡིན་ཕྱིར་ཁྱད་པར་གྱི་རྒྱུར་བཞག རྣམ་པར་མ་གྱུར་པའི་རླུང་མཁྲིས་བད་ཀུན་གསུམ་ནི་རྐྱེན་དང་འཕྲད་པའི་སྐད་ཅིག་ལ་འཕེལ་ཟད་འཁྲུགས་ཏེ་ནད་དུ་འགྱུར་བས་ན་ནད་ཀྱི་ངོ་བོའམ་ཉེ་རྒྱུར་བཞག་པ་ཡིན། དེ་བས་སྤྱིའི་རྒྱུ་ནི་རྩ་བ་ལྟ་བུ་དང་། ཁྱད་པར་གྱི་རྒྱུ་ནི་ཡལ་འདབ་ལྟ་བུ། ཉེ་རྒྱུ་ནི་འབྲས་བུའི་ཚུལ་དུ་འབྲེལ་ཞིང་གནས་པའོ། །༢ བཤདརྒུད་དུ་ནད་རྣམསཀུན་གྱི་་ནིག་རིག་པ་ཡིན་པར་བཤདཔ་དང་། ཡོངས་གཏད་དུ་གསོ་བྱའི་ནདསྐྲུང་འབྱུང་བ་བཞི་ཡིས་བསྐྱེད་ཆེས་ནད་ཀྱི་རྒྱུ་ལ་འབྱུང་བ་བཞི་བཞག་ཡོད་པས་དེ་གཉིས་ནང་འགལ་མཡིན་ནམ།ལན། མི་འགལ་ཏེ། ནད་ཀྱི་རྒྱུར་མ་རིག་པ་བཞག་པ་ནི་རིང་བའི་རྒྱུ་ལ་དགོངས་ནས་གསུངས་པ་དང་། འབྱུང་བ་བཞི་ཡིན་པར་བཤད་པ་ནི་འབྱུང་བ་ས་ཆུ་མེ་རླུང་བཞི་དང་རླུང(རླུང)མཁྲིས(མེ)བད་ཀུན(ས་ཆུ)གསུམ་ཕན་ཚུན་མཚན་ཉིད་མཐུན་པས་ཉེ་བའི་རྒྱུ་ལ་དགོངས་ནས་གསུངས་པ་ཡིན་ནོ། །༢ བཤདརྒྱུདཀྱི་ལེའུ་དགུ་བར་ནད་ཀྱི་རྐྱེན་ནི་གསུམ་ཡིན་པར་བཤད་པ་དངན མན་ད་རྣམས་སུ་རྐྱེན་བཞི་ཡིན་པར་བཤད་པ་ལ་ནང་འགལ་ཡོད་དམ། རྒྱ་མཚན་ཅི།ལན། བཤད་རྒྱུད་ལེའུ་དགུ་བར་སྐྱེ་མཆེད་གསོག་ལྡང་སློང་རྐྱེན་གསུམ་ནད་ཀྱི་རྐྱེན་གསུམ་ཡིན་པར་བཤད་པ་ནི། གནས་འདི་ནི་ནད་ཀྱི་རྣམ་པ་

64 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཡོངས་རྫོགས་སྟོན་པའི་གནས་ཡིན་སྟབས་ནད་ཀྱི་རྐྱེན་ཡང་སྤྱིའི་སྒོ་ནས་བརྗོད་པ་དང་། མན་རྒྱུད་རྣམས་སུ་དུས་གདོན་ཟས་སྤྱོད་བཞི་ནད་ཀྱི་རྐྱེན་དུ་བཞག་པ་ནི་ནད་སོ་སོའི་བྱེ་བྲག་གི་རྐྱེན་བསྟན་པ་ཡིན་པས་སྐྱེ་མཆེད་སོགས་ལས་སྟོབས་ཆེ་ཞིང་འཕྲལ་དུ་ནད་སློང་བར་བྱེད་པས་ན་དབང་བཙན་ཤོས་དེ་ཡིན།དེའི་ཕྱིར་རྐྱེན་གསུམ་དང་རྐྱེན་བཞི་ཕན་ཚུན་ནང་འགལ་དུ་མི་འགྲོ་སྟེ་རྐྱེན་དེ་གཉིས་པོའི་དབར་སྤྱི་དང་བྱེ་བྲག་གི་འབྲེལ་བར་གྲུབ་པའི་ཕྱིར་རོ། །༤ རྐྱེན་བཞི་པོ་ཉེས་པར་ཕོག་ཀྱང་དེས་ལུས་ཟུངས་ཉེན་པར་བྱེད་པའི་རྒྱུ་མཚན་ཅི།ལན། གནོད་བྱ་བཅུ་དང་ཉེས་པ་གསུམ་རྟེན་དང་བརྟེན་པའི་ཚུལ་དུ་འབྲེལ་བའམ་ངོ་བོ་བདག་ཉིད་གཅིག་ཏུ་འབྲེལ་བའི་ཕྱིར་རྐྱེན་བཞིའི་བྱེད་པ་ལ་བརྟེན་ནས་ཉེས་པ་འཕེལ་ཟད་འཁྲུགས་གསུམ་དུ་གྱུར་ན་གནོད་བྱ་བཅུ་ལའང་གནོད་པར་བྱེད།༥ སྤྱིར་་དངརྐྱེན་ཞེས་པའི་ངེས་ཆིག་ཅི་ཡིན་ནམ།ལན། རྒྱུ་ནི་བསྐྱེད་གཞིའི་རྟེན་ནམ་ས་བོན་དང་། རྐྱེན་ནི་སྐྱེད་བྱེད་དམ་བསྒྱུར་བྱེད་ཀྱི་གྲོགས་ལ་བྱ།༦ འཕེལ་ཟད་འཁྲུགས་པ་གསུམ་ལས་འཁྲུགས་ཞེས་པ་ཅི་འདྲ་ཞིག་ལ་གོ་དགོས།ལན། གནོད་བྱ་དང་གནོད་བྱེད་ཀྱི་མཚན་ཉིད་གང་རུང་ཞིག་སྐྱེད་ཅིང་འཕེལ་པ་དེ་རང་གནས་སུ་མ་ཚུད་པར་གཞན་གནས་ལ་སླེབས་ཏེ། མཚན་ཉིད་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 65མཐུན་པ་རྣམས་ལྷན་ཅིག་ཏུ་སྟོབས་ཅན་དུ་གྱུར་ཏེ་དེའི་ལྡོག་ཕྱོགས་སུ་གྱུར་པའི་མཚན་ཉིད་རྣམས་འཇོམས་པར་བྱེད་པ་དང་། སྟོབས་མཚུངས་པའི་མཚན་ཉིད་མི་མཐུན་པ་རྣམས་ཕན་ཚུན་འཐབ་པ་ལ་གོ་དགོས། ་༧ གནོད་བྱ་བཅུ་ལ་འཁྲུགས་པ་ཡོད་དམ་མེད། རྒྱུ་མཚན་རིཡིན།ལན། བཤད་རྒྱུད་ནད་ཀྱི་མཚན་ཉིད་བསྟན་པའི་ལེའུར་ཚིག་བསྡུས་ཏེ་གནོད་བྱའི་འཕེལ་ཟད་གཉིས་མ་གཏོགས་འཁྲུགས་རྟགས་དངོས་སུ་མ་གསུངས་ཀྱང་གནོད་བྱ་ལའང་འཁྲུགས་པ་ཡོད་པ་ལུང་རིགས་གཉིས་ཀྱི་སྒོ་ནས་སྒྲུབ་ནུས་ཏེ། མེས་ཞལ་ལས། འཕེལ་ཟད་འཁྲུགས་གསུམ་པོ་དེ་ཡང་རླུང་ལ་སོགས་པའི་ནད་དང་། དྭངས་མ་ལ་སོགས་པའི་ལུས་ཟུངས་དང་། བཤང་གཅི་ལ་སོགས་པའི་དྲི་མ་དང་རྣམ་པ་གསུམ་པོ་ཁོ་ན་ལ་འབྱུང་བར་འགྱུར་ཏེ། ཞེས་གསལ་བར་གསུངས་འདུག་ཅིང་། གཞན་ཡང་འཕེལ་པ་དང་འཁྲུགས་པ་གཉིས་རྒྱུ་དང་འབྲས་བུའི་ཚུལ་དུ་གནས་པ་སྟེ། རྒྱུ་གནོད་བྱ་བཅུའི་ཁམས་རྒྱུན་ལྡན་གྱི་ལྡང་ཚད་ལས་མང་དུ་འཕེལ་ན་ད་གཟོད་མཚན་ཉིད་ཕན་ཚུན་འཁྲུགས་པར་འགྱུར་ངེས་ཤིང་། གལ་ཏེ་གནོད་བྱ་ལ་འཕེལ་པ་ཡོད་ཚེ་དེ་དག་ཚད་ངེས་ཅན་ལ་སླེབས་ན་འཁྲུགས་པ་ཏན་ཏན་དུ་འབྱུང་རྒྱུ་ནི་དངོས་པོའི་ཆོས་ཉིད་ཡིན་པས་སོ། །། དྭངས་མ་འཕེལ་ན་བད་གན་དང་འདྲ་བའི་རྟགས་འབྱུང་བའི་རྒྱ་མཚན་ཅི།ལན། དྭངས་མ་དང་བད་ཀུན་གཉིས་རྟེན་དང་བརྟེན་པའི་ཚུལ་དུ་

66 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གནས་ཕྱིར་དེ་གཉིས་ཀྱི་མཚན་ཉིད་མཐུན་པས་རྟེན་དྭངས་མ་འཕེལ་ན་མེ་དྲོད་ཉམས་པ་ལ་སོགས་བད་ཀུན་འཕེལ་བའི་རྟགས་འབྱུང་བ་ཡིན།༡ རླུང་ཟད་པའི་རྟགས་སུ་བད་གན་འཕེལ་རྟགས་འབྱུང་བའི་རྒྱུ་མཚན་ཅི་ཡིན་ནམ།ལན། རླུང་གི་ཡང་གཡོའི་ཆ་ཉམས་ན་བད་ཀུན་ས་ཆུ་རང་བཞིན་གྱི་ལྕི་བརྟན་གྱི་ཆ་འཕེལ་པ་སྟེ། གཅིག་ཟད་པ་དང་མཚུངས་ལྡན་དུ་ཅིག་ཤོས་མི་མཐུན་ཕྱོགས་འཕེལ་པ་ནི་དངོས་པོའི་ཆོས་ཉིད་ཡིན་པས་སོ། །༡༠ མཁྲིས་པ་འཁྲུགས་པའི་རྟགས་སུ་རྩ་རྒྱུད་ཕྲ་གྲིམས་མགྱོགས་པ་དང་། ཆུ་མདོག་དམར་སེར་དྲི་དུགས་རླངས་པ་ཆེ་བ། མགོ་ན་བ་བཅས་འབྱུང་བའི་་མཚན་ཅི་ཡིན་ནམ།ལན། མཁྲིས་པའི་མཚན་ཉིད་རྣོ་བ་དང་བསྡོངས་པས་རྩ་རྒྱུད་ཕྲ་གྲིམས་མགྱོགས་པར་འཕར་བ་དང་། ཚ་བ་ལུས་ཁམས་ལ་ཁྱབ་ནས་ཁྲག་མཁྲིས་རྒྱས་ཤིང་ཚ་བའི་རྟེན་སྣོད་མཁྲིས་ཡིན་པས་ཆུ་མདོག་དམར་སེར་དང་། ཚ་བའི་དྲོད་ཀྱིས་ལུས་ཟུངས་འདུལ་བས་དྲི་མ་དུགས་ཤིང་རླངས་པ་ཆེ། མེའི་རང་བཞིན་གྱེན་དུ་འབར་བས་མགོ་བོ་ན་བ་བཅས་པའི་རྟགས་འབྱུང་བ་ཡིན་ནོ། །༡༡ བདཀན་འཁྲུགས་ན་ཁ་ཟས་འཇུ་སྟོབས་ཆུང་བའི་མཚན་ཅི།ལན། གཙོ་བོ་བེ་སྣབས་འབྱར་བག་ཅན་དེ་འཕེལ་ནས་ཕོ་བའི་མེ་དྲོད་ཀྱིས་འཇུ་དཀའ་བ་དང་། བད་ཀུན་གྱི་མཚན་ཉིད་བསིལ་བའི་ཆ་འཕེལ་ནས་གྲང་བའི་སྟོབས་ཆེར་རྒྱས་ཏེ་ཕོ་བའི་མེ་དྲོད་བསད་པས་རེད།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 67༡༢ རྐང་ཟད་པའིརྟགས་སུ་མགོ་འཁོར་བའིརྒྱུ་མཚན་ཅི།ལན། ཀླད་པ་ལུས་ཟུངས་བདུན་ལས་རྐང་དུ་གཏོགས་ཤིང་། རྐང་དང་ཀླད་པའི་ངོ་བོ་བདག་གཅིག་ཡིན་པས་རྐང་ཟད་ན་ཀླད་པའི་ཟུངས་བཅུད་ཀྱང་ཉམས་ནས་མགོ་འཁོར་བ་ཡིན།༡༢ རུས་པ་ཟད་པའིརྟགས་སུ་སྐྱ་འབྱི་ཞིང་སོ་དང་སེན་མོ་ཕྱུང་བའི་རྒྱུ་མཚན་ཅི།ལན། སྐྲ་དང་སོ་སེན་མོ་བཅས་ནི་ལུས་ཟུངས་བདུན་གྱི་ཡ་གྱལ་རུས་པའི་སྙིགས་མ་ཡིན་པས་རེད།༡༤ ཅི་འདྲ་ཞིག་ལ་མདངས་ཟེར་རམ། མདངས་ཉམས་པའི་རྟགས་ཅི་ཡིན།ལན། མདངས་ཞེས་པ་ནི་ལུས་ཟུངས་བདུན་གྱི་མཐའ་མ་ཁུ་བའི་མཐར་ཕྱིན་པའམ་ཁུ་བའི་ཡང་ཁུ་སྟེ། ལུས་ཀྱི་གཟི་བརྗིད་དང་བཀྲག་མདངས་སོགས་ཀྱི་རྟེན་བྱེད་ཅིང་སྙིང་ལ་གནས་པའི་དྭངས་མའི་མིང་ཡིན་ལ། དེ་ཉིད་ཉམས་པའི་རྟགས་ནི་མདངས་གནས་པའི་སྙིང་གི་རྩ་སྟོང་བར་གྱུར་པ་དེར་རླུང་ཞུགས་པའི་རྐྱེན་གྱིས་གློ་བུར་དུ་དངངས་པ་དང་། ལུས་རིད་པ། རྟག་ཏུ་སྙིང་མི་དགའ་བ་དང་ཉམ་སྟོབས་ཆུང་ལ་གཟི་བརྗིད་ཉམས་པ་བཅས་ཀྱི་རྟགས་འབྱུང་།༡༥ རླུང་མཁྲིས་དང་བད་མཁྲིས། བད་རླུང་བཅས་ཀྱི་ཐུན་མོང་གི་གནས་གང་དང་གང་ཡིན་ནམ།ལན། རླུང་མཁྲིས་གཉིས་ཀྱི་ཐུན་མོང་གི་གནས་ནི་པགས་པ་དང་། བད་

68 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།མཁྲིས་གཉིས་ཀྱི་ཐུན་མོང་གི་གནས་ནི་དྭངས་མ། བད་རླུང་གཉིས་ཀྱི་ཐུན་མོང་གི་གནས་ནི་དུས་ཚིགས་སོ། ། ་༡༦ ནད་རིགས་ཐམས་ཅད་འཇུག་སྒོ་དྲུག་ཏུ་རིམ་པར་འཇུག་ངེས་སམ། རྒྱུ་མཚན་ཅི། ་ལན། ནད་ཀྱི་ངོ་བོ་དང་ལྡང་བའི་གནས་སོགས་མི་འདྲ་བའི་དབང་གིས་ནད་ལ་ལ་ཕྱི་ནས་ནང་ལ་འཇུག་པ་དང་། ལ་ལ་ནང་ནས་ཕྱི་ལ་འཇུག་པའི་ཕྱིར་ནད་ཡོད་དོ་ཅོག་ཕྱི་པགས་ལ་གྲམས་ནས་ནང་སྣོད་དུ་ལྷུང་བ་སྟེ་འཇུག་སྒོ་དྲུག་ལ་རིམ་པས་འཇུག་པ་དང་། ཡང་ན་འཇུག་སྒོ་དྲུག་ཚང་བར་འཇུག་དགོས་པའི་ངེས་པ་མེད་མོད། སྤྱིར་བཏང་ནད་རྣམས་ཐོག་མར་པགས་པ་དང་ཤབར་དུ་རྩ་དང་རུས་པ། ཐ་མར་དོན་དང་སྣོད་དུ་རིམ་གྱིས་འཇུག་པ་ཤས་ཆེ་བས་རྩ་རྒྱུད་སོགས་སུ་འཇུག་སྒོ་དྲུག་ཏུ་རིམ་པས་འཇུག་པར་གསུངས་པ་དང་།ཁྱད་པར་འཇུག་སྒོ་དྲུག་ནི་གཙོ་བོ་ནད་གཞི་ཚ་བ་ཅན་ནམ་འགོས་ཁྱབ་རང་བཞིན་ཅན་གྱི་རིམས་ནད་ཕོག་ཚུལ་ལ་དགོངས་ནས་གསུངས་པ་ཡིན་ཏེ། རིན་ཆེན་སྤྲིན་གྱི་ལྡིང་ཁང་ལས། ནད་རིགས་ཐམས་ཅད་པགས་གྲམས་སོགས། །སྒོ་དྲུག་རིམ་བཞིན་འཇུག་ཚུལ་ཡང་། ། སྤྱི་ཡི་དབང་དུ་བྱས་ནས་གསུངས། །དཔེར་ན་ཚ་བའི་ནད་ཕལ་ཆེར། ། ལུགས་འབྱུང་དབང་དུ་འཇུག་འགྱུར་ཀྱང་། ། བྱེ་བྲག་བད་ནད་ལྟ་བུ་ནི། ། ཐོག་མར་ཕོ་བའི་གནས་ལ་འཇུག །དེ་ནས་རིམ་པས་རྙིང་འགྱུར་ཚེ། ། ལུགས་ལྡོག་ཕྱི་རུ་འབྱུང་བར་འགྱུར། །དེ་བཞིན་ཚ་གྲང་སྤྱི་རྩ་དྲུག ། གོ་ལྡོག་འབྱུང་བ་ཤེས་པར་བྱ། ། ཞེས་དང་།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 69ལེགས་བཤད་སྨྲ་བའི་མཆོག་ཐོབ་ལས། ནད་དེ་དག་གི་འཇུག་སྒོ་ནི་ཤ་ལ་རྒྱས་ཤིང་པགས་ལ་གྲམས་པ་དང་། ལ་ལ་རྩ་རུ་རྒྱུ་ཞིང་རུས་ལ་ཞེན་པ་དང་། ལ་ལ་དོན་ལ་འབབ་ཅིང་སྣོད་དུ་ལྷུང་བར་འགྱུར་རོ། ། ཞེས་པ་ལས་འཐུས་སྙམ།༡༧ ལྡན་པའི་ནད་དང་བླ་གཉན་ནད་གཉིསསྤྱི་ཁྱད་པར་ཅི་ཡིན་ནམ།ལན། ལྡན་པའི་ནད་ཅེས་པ་ནི་ནད་རྐྱང་པ་གཉིས་ལྡན་པ་སྟེ། རླུང་མཁྲིས་བད་ཀུན་གང་རུང་གཉིས་རེ་འདྲེས་པའི་ནད་ཡིན་ཞིང་། བླ་གཉན་གྱི་ནད་ཅེས་པ་ནི་སྔར་ཡོད་པའི་ནད་ཀྱི་སྟེང་དུ་ནད་གཞན་ཞིག་ཞུགས་པ་སྟེ་ནད་གཉིས་ཀ་མཉམ་དུ་བྱུང་བ་མ་ཡིན་པ། ལྡན་པའི་ནད་ནི་བླ་གཉན་གྱི་ནད་མ་ཡིན་ཞིང་། བླ་གཉན་གྱི་ནད་ནི་ལྡན་པའི་ནད་ཡིན་པར་ཁྱབ།༡༨ ནད་རིགས་བཞི་བརྒྱ་རྩ་བཞི་ལ་གཞན་དབང་སྔོན་ལས་སོགས་ཀྱི་སྒོནས་བཞི་བརྒྱ་རྩ་བཞི་དང་། ཉེས་པ་རིགས་གནས་སོགས་ཀྱི་སྒོ་ནས་བཞི་བརྒྱ་རྩ་བཞི་ཞེས་འདྲེན་ལུགས་མི་འདྲ་བ་གཉིས་ཡོད་པ་དེ་གཉིས་དབར་གྱི་འབྲེལ་བའ་ལྟར་ཡིན་ནམ།ལན། དེ་གཉིས་ནི་སྤྱི་དང་བྱེ་བྲག་གི་འབྲེལ་བར་གྲུབ་སྟེ། གང་ལགས་ཤེ་ན། གཞན་དབང་སྔོན་ལས་དང་། ཡོངས་གྲུབ་ཚེའི་ནད། ཀུན་བརྟགས་གདོན་ནད། ལྟར་སྣང་འཕྲལ་གྱི་ནད་བཞི་བརྒྱ་རྩ་བཞི་བོ་ནི་ནད་རིགས་ཡོད་ཚད་ལ་གཞིགས་ཏེ་སྤྱིའི་སྒོ་ནས་གསུངས་པ་དང་། ཉེས་པ་དང་། གཙོ་བོ།རིགས། གནས་ཀྱི་ནད་བཞི་བརྒྱ་རྩ་བཞི་བོ་ནི་སྨན་པས་གསོ་ཡུལ་དངོས་ལ་གཞིགས་ནས་ནད་ཀྱི་རྒྱུ་རྐྱེན་དབྱེ་བ་རྟགས་བཅོས་སོགས་མན་རྒྱུད་དུ་བྱེ་བྲག་ཕྲ་

70 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཞིབ་ཏུ་དངོས་སུ་བསྟན་པས་སོ། །ས་བཅད་བཞི་པ། ཐ་མལ་ནད་མེད།༡ རྒྱུན་སྤྱོད་དང་དུས་སྤྱོད་སོགས་བསྟན་པའི་དགོས་པ་ཅི་ཡིན་ནམ།ལན། ནམ་རྒྱུན་གྱི་འཚོ་བའི་ནང་ལུས་སེམས་ལ་ཕན་པའི་སྤྱོད་ལམ་ཇི་ལྟར་སྤྱོད་པ་དང་མི་ཕན་པའི་སྤྱོད་ལམ་ཇི་ལྟར་སྤང་དགོས་པའི་ཐབས་ཤེས་ཆེད་རྒྱུན་སྤྱོད་བསྟན་པ་དང་། དབྱར་དགུན་སྟོན་དཔྱིད་སོགས་དུས་ཚིགས་བཞིའམ་དྲུག་གི་ནམ་ཟླ་དྲོ་གྲང་མི་མཚུངས་པ་ལས་ལུས་ཀྱི་ཁམས་ཀྱང་གཅིག་ཏུ་མི་གནས་པར་འགྱུར་ལྡོག་འབྱུང་སྲིད་པས་དུས་ཚིགས་སོ་སོའི་ཁྱད་ཆོས་དང་མཐུན་པའི་ཟས་སྤྱོད་བསྟེན་ཐབས་སུ་དུས་སྤྱོད་བསྟན་པ། ནམ་རྒྱུན་མ་ཡིན་པར་ནམ་དགོས་ཀྱི་དུས་སུ་སྤྱོད་དགོས་པའི་གནས་སྐབས་ཀྱི་དོན་བསྒྲུབ་པར་བྱེད་པའི་སྤྱོད་ལམ་ཕྲན་ཚེགས་རིགས་སྟོན་པ་གནས་སྐབས་ཀྱི་སྤྱོད་ལམ་བཅས་གསུམ་ནི་ནད་མེད་ཀྱི་དབང་དུ་བསྟན་པ་ཡིན།༢ རྒྱ་བུར་བའི་ནད་ལྔ་བོ་གང་དང་གང་ཡིན་ནམ།ལན། གློ་བུར་ཏེ་གནས་དུས་ངེས་མེད་གར་ཡང་འབྱུང་སྲིད་ཅིང་། ཚེ་སྲོག་ལ་མྱུར་དུ་གནོད་པའམ་འཕྲོག་པར་བྱེད་པའི་ནད་གག་པ་དང་། ཕོ་ལོགཉྭ་ལོག ལྷོག་པ། སྣ་ཁྲག་མང་དུ་ཤོར་བ་བཅས་ལྔའོ། །༢ མི་དགེ་བ་བཅུ་པོ་གང་གང་ཡིན།ལན། རྩ་བར། སྲོག་གཅོད་རྐུ་དང་ལོག་པར་གཡེམ་པ་དང་། ། རྫུན་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 71དང་ངག་འཁྱལ་ཚིག་རྩུབ་དབྱེན་སྦྱོར་དང་། ། བརྣབས་སེམས་གནོད་སེམས་ལྟ་བ་ཕྱིན་ཅི་ལོག ། སྡིག་པའི་ལས་བཅུ་ལུས་ངག་ཡིད་ཀྱིས་སྤང་། ། ཞེས་གསུངས་པ་འདིའོ། །༤ དུས་དྲུག་པོའི་ལུས་སྟོབས་ཆེ་ཆུང་གི་གོ་རིམའ་ལྟར་ཡིན་ནམ།ལན། ཇི་ལྟར་ཕྱི་རོལ་དེ་བཞིན་ནང་ཞེས་པ་ལྟར་ཕྱིའི་ཉི་མ་ལྷོ་བྱང་གི་བགྲོད་གཉིས་ཀྱི་འགྱུར་བའི་དབང་གིས་ནང་གི་འབྱུང་བའི་སྟོབས་ཀྱང་འཕེལ་འབྲིབྱས་ཏེ། མི་རྣམས་ཀྱི་ལུས་སྟོབས་དགུན་སྟོད་དང་དགུན་སྨད་གཉིས་ལ་སྟོབས་ཆེ་བ་དང་། པོས་ཀ་དང་དབྱར་གྱི་དུས་སུ་སྟོབས་ཆུང་བ། སྟོན་ཁ་དང་དཔྱིད་ཀྱི་དུས་སུ་སྟོབས་འབྲིང་དུ་འགྱུར་བ་ཡིན།༥ ཟས་སྐོམ་གྱི་སྒྲོར་བ་མཁས་པ་གཅེས་དགོས་པའི་་མཚན་ཅི།ལན། སྤྱིར་ཟས་སྐོམ་གྱི་སྦྱོར་བ་ནི་ལུས་ཅན་རྣམས་ཀྱི་སྲོག་འཚོ་བའི་རྒྱུ་གཙོ་བོ་ཞིག་ཡིན་གཤེས། ཟས་སྐོམ་གྱི་ཕན་གནོད་ལེགས་པར་བརྟགས་ནས་ལོངས་སྤྱད་ན་ལུས་དང་སྲོག་ལ་ཉེ་བར་ཕན་པས་ཡུན་རིང་དུ་འཚོ་བ་དང་།བབ་ཅོལ་དུ་ཟོས་ཤིང་འཐུང་ན་དམན་ལྷག་ལོག་པ་གང་རུང་དུ་གྱུར་ནས་ནད་སྐྱེད་པ་མ་ཟད་སྲོག་ཀྱང་འཇོམས་ངེས་པས་དེར་མཁས་པ་ཞིག་ཤིན་ཏུ་གཅེས་དགོས།༦ ཤ་རིགས་ནྡེ་བརྒྱད་པོ་གང་དང་གང་ཡིན་ནམ། ་ལན། ཁྲོན་གྱིས་རྐོ་བའི་སྡེ་དང་། མཆུ་ཡིས་རྐོ་བའི་སྡེ། རི་དྭགས་ཀྱི་སྡེ།གཅན་གཟན་གྱི་སྡེ། རྩལ་མཐུས་ཟ་བའི་སྡེ། མི་ཡིས་བདག་བྱེད་པའི་སྡེ།

72 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཁུང་དུ་གནས་པའི་སྡེ། རླན་ལ་གནས་པའི་སྡེ་བཅས་སོ། །༧ ཡན་ལག་བརྒྱད་ལྡན་གྱི་ཆུ་ལ་ཁྱད་ཆོས་གང་དང་གང་འཛོམས་དགོས།ལན། བསིལ་བ་དང་། འཇམ་པ། ཡང་བ། ཞིམ་པ། དྭངས་པ། དྲི་མ་མེད་པ། འཐུང་ན་ལྟོ་བ་དང་མགྲིན་པ་ལ་མི་གནོད་པ་བཅས་ལེགས་པའི་ཡོན་ཏན་བརྒྱད་དང་ལྡན་དགོས།། བྱས་སྒོ་ང་དང་ཉ་ཡི་ཤ་ལྟ་བུ་ཟས་སྐོམ་མི་འཕྲོད་པའི་རིགས་ལྷན་དུ་ཟོསསྐྲུང་མི་གནོད་པའི་་མཚན་ཅི་ཡིན།ལན། དེ་ནི་རྒྱུད་ལས། རྩོལ་བཅས་སྣུམ་བསྟེན་དྲོད་ཆེ་དར་ལ་བབ། །སྟོབས་ལྡན་གོམས་པར་ཟོས་ལ་གནོད་མི་འགྱུར། ། ཞེས་གསུངས་པ་ཙམ་ལས་འཐུས་སྙམ།༩ ཟས་ཆོད་ལེགས་པར་ཟིན་ན་དགེ་མཚན་ཅི་ཡོད་དམ།ལན། རྩ་བར། ཉེས་པ་ལམ་མིན་མི་འགྲོ་མེ་དྲོད་འབར། ། ལུས་ཡང་དང་ག་བདེ་ལ་དབང་བོ་གསལ། ། སྟོབས་ཆེ་བཤང་གཅི་འོག་རླུང་བདེ་བར་རྒྱུ། ། ཟས་ཚོད་ལེགས་པར་ཟིན་ལས་འབྱུང་བར་འགྱུར། ། ཞེས་སོ། །༡༠ སྐྱེས་པ་རོ་ཙའི་གཙོ་བོ་དང་བུད་མེད་རོ་ཙའི་ཡན་ལག་ཡིན་པའི་རྒྱུ་མཚན་ཅི།ལན། སྐྱེས་པ་ནི་རོ་ཙ་བ་སྟེ་རིགས་རྒྱུད་སྤེལ་བའི་རྟེན་གཙོ་བོ་ཡིན་ལ།སྐྱེས་པས་འདོད་པ་ཚུལ་བཞིན་སྤྱོད་པར་མ་ནུས་ན་རིགས་རྒྱུད་སྤེལ་བའི་དོན་མི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 73འགྲུབ་ཅིང་། བུད་མེད་ཀྱིས་སྐྱེས་པའི་ས་བོན་འཛིན་ཞིང་བུ་ཚ་རིགས་རྒྱུད་སྤེལ་བའི་གཞིར་འགྱུར་བ་ཞིག་བྱེད་ནུས་པ་ཡིན་གྱི་ཕའི་རབས་རྒྱུད་བུ་མོས་མི་ཟིན་པས་རོ་ཙའི་ཡན་ལག་དུ་བཞག་པ་ཡིན་ནོ། །ས་བཅད་ལྔ་པ། ཆ་བྱད་དཔྱད།༡ ཆ་བྱད་རིགས་ལྔ་བོ་གང་གང་ཡིན་པ་དང་ནང་གསེས་ཟུག་ཆུ་བརྟག་པའི་ཆ་བྱད་ལ་དབྱེ་བ་དུ་ཡོད་དམ།ལན། ཆ་དཔྱད་རིགས་ལྔ་ནི་ཟུག་རྔུ་བརྟག་པའི་ཆ་བྱད་དང་། ཟུག་རྔུ་འབྱིན་པ་སྐམ་པའི་ཆ་བྱད། ཤ་འདྲལ་ཞིང་ཁྲག་དབྱུང་བའི་གཙགས་བུའི་ཆ་བྱད། དབུག་པར་བྱེད་པའི་ཐུར་མའི་ཆ་བྱད། ཕྲན་བུ་སྣ་ཚོགས་པའི་ཆ་བྱད་བཅས་ལྔའོ། ། དང་པོ་ཟུག་རྔུ་བརྟག་པའི་ཆ་བྱད་ལ་མགོ་བོའི་རུས་ཆག་བརྟག་པའི་ཆ་བྱད་དང་། ཡན་ལག་གི་ཟུག་རྔུ་བརྟག་པའི་ཆ་བྱད། རྣག་བརྟག་པའི་ཆ་བྱད། གཞང་འབྲུམ་བརྟག་པའི་ཆ་བྱད་བཅས་བཞི་ཡོད་དོ། །༢ གཏརཙོ་དོན་བདུན་གྱི་རྒྱས་གཞིའི་རྩ་གང་ཡིན་ནམ།ལན། སྲོག་རྩ་དཀར་ནག་གཉིས་ལས་ནག་པོ་དང་། ནག་པོ་དེ་ལས་གྱེས་པའི་ཤ་ཁྲག་འཕེལ་བྱེད་ཀྱི་རྩ་ཆེན་ཉེར་བཞི་ནི་གཏར་རྩའི་གྱེས་གཞི་ཡིན་ནོ། །༢ གཏར་རྩ་དོན་བདུན་གྱི་གྲངས་འདྲེན་སྐབས་མགོ་སྐེ་དང་རྐང་ལག་སྦུབས་བཅས་ལ་གྲངས་ཅི་ཙམ་ཡོད་དམ།

74 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། མགོ་སྐོར་ཉེར་གཅིག་དང་། ལག་པར་སུམ་ཅུ་སོ་བཞི། རྐང་བར་བཅོ་བརྒྱད། སྦུབས་ལ་བཞི་བཅས་སོ །༤ མདོར་ན་ལུས་ཀྱི་སྟོད་སྨད་བར་གསུམ་གྱི་ནད་ལ་གཏར་དམིགས་གང་དང་གང་སྤྱོད་དགོས།ལན། ལུས་སྟོད་ཀྱི་ནད་རྣམས་ལ་རྩེ་ཆུང་དང་སྒང་རྩ་གཏར་རྒྱུ་དང་།ལུས་སྨད་ཀྱི་ནད་རྣམས་ལ་ལོང་རྩ་དང་བྱིན་གཞུག་གཉིས། བར་གྱི་ནད་ལ་སྣོད་ཀ་དང་རུ་ཐུང་གཏར་དགོས། །༥ མཆོག་གསང་གི་འཇལ་ཚུལའ་ལྟར་ཡིན་ནམ།ལན། མཚོག་གསང་ལ་འཇལ་ཚུལ་མི་འདྲ་བ་གསུམ་ཡོད་དེ། གཅིག་ནི་སྣ་རྩེ་ནས་ཡར་ལ་རང་སོར་བཅུ་གཉིས་བཅལ་བའི་མཚམས་དང་། གཅིག་ནི་སྐྲ་མཚམས་ནས་གྱེན་ལ་སོར་བཞི་བཅལ་བའི་མཚམས། ཅིག་ཤོས་ནི་སྨིན་མཚམས་ནས་གྱེན་དུ་སོར་བརྒྱད་འཇལ་བའི་ཚད་ཡིན་མོད། མི་སོ་སོའི་སྐྲ་མཚམས་ལ་མཐོ་དམའ་ཤིན་ཏུ་ཆེ་ཕྱིར་གཉིས་པ་ལྟར་བཅལ་ན་གསང་དུ་ཁེལ་དཀའ་བས་དང་པོ་དང་གསུམ་པ་ལྟར་བཅལ་ན་ལེགས་པར་འདོད།༦ ཟུངས་ཁྲག་ཡིན་ཡང་གཏར་དགོས་པའི་ནད་གསུམ་ནི་གང་གང་ཡིན་ནམ།ལན། དོན་གཟེར་དང་། ཁྲག་གཟེར། འོལ་ཀ་བསྒྱུར་བ་གསུམ་ལ་ཟུངས་ཁྲག་ཡིན་ཡང་དབྱུང་དགོས།༧ གཉན་ཚད་དང་ཟུངས་ཟད་ཚད་པ་གཉིས་ཚ་བའི་ནད་ཡིན་ཡང་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 75གཏར་མི་རུང་བའི་་མཚན་གང་ཡིན།ལན། བེ་བུམ་ནག་པོ་ལས། གཉན་གྱི་རིགས་ལ་གཏར་བ་ན། ། ལྷོག་ཐབས་སྤངས་ཤིང་དོན་ལ་འཆོར། ། ཟུངས་ཟད་ཤེད་མེད་གཏར་གྱུར་ན། །དེ་སྲོག་གཤིན་རྗེས་འཁྲིད་པར་བྱེད། ། ཅེས་གསུངས་པ་ལས་འཐུས་སྙམ།། དཔྱད༠་ནང་ནས་མཆོག་ཏུ་རྒྱུར་པ་གཏར་ག་ཡིན་པའིརྒྱུ་མཚན་ཅི།ལན། གཏར་གས་ནད་རྒྱུ་དང་བཅས་པ་དངོས་སུ་ལུས་ཀྱི་ཕྱིར་འབྱིན་པས་རེད།ཁ མགོ་ཡི་གཏར་རྩ་གསེར་མདུང་དང་དངུལ་མདུང་གཉིས་ཀྱི་མིང་ཇི་ལྟར་ཐོགས་པ་ཡིན།ལན། དཔྲལ་རྩ་དང་གསེར་མདུང་དངུལ་མདུང་ནི་དོན་གཅིག་མིང་གི་རྣམ་གྲངས་ཡིན་ལ། དཔྲལ་རྩ་གཡས་པ་སྣོད་མཁྲིས་རྒྱས་པས་གསེར་མདོག་ལྟར་མངོན་པས་གསེར་མདུང་དང་། གཡོན་པ་བད་མཁྲིས་ཀྱི་མདོག་ལྟར་དཀར་པོ་ཡིན་པས་དངུལ་མདུང་ཟེར།༡༠ གཏར་རྩ་ཁ་ཤས་ལ་མིང་གི་རྣམ་གྲངས་གཉིས་རེ་ཡོད་པ་དེ་དག་གང་དང་གང་ཡིནནམ།ལན། ཤེལ་དཀར་མེ་ལོང་ལས། སྐྱོར་གོང་ཁྱོར་གོང་གཉིས་དོན་གཅིགབྱིན་སྐྱོག་དང་བྱིན་ཅོག་དོན་གཅིག ཨ་སོ་ཞེས་དང་སྣོད་ཀ་དོན་གཅིག གྲུ་མགོ་དང་དྲུག་མགོ་གཉིས་ཀྱང་དོན་གཅིག མུར་གོང་འཕར་རྩ་ལྟག་རལ་གཉིས་དོན་གཅིག ཅེས་པ་འདི་དག་གོ །

76 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༡༡ མིན་འབྱེད་ཀྱི་ཐང་མ་བཏང་བར་ཁྲག་གཏར་ཆེ་ཉེན་སྐྱོན་གང་དང་ཅི་ཡོད།ལན། ཁྲག་གཏར་བའི་སྔུན་ལ་གདུས་ཐང་ནད་གཞི་དང་བསྟུན་ནས་མ་བཏང་བར་གཏར་ན་ནད་ཁྲག་མི་ཐོན་ལ་ཟུངས་ཁྲག་འཆོར་ཞིང་རླུང་སྐྱེ་བ།ཚད་རོ་ལུས་པ་བཅས་པའི་ཉེས་སྐྱོན་དག་འབྱུང་ངོ་། །༡༢ ཁྲག་གཏར་སྐབས་ཁྲག་མི་ཐོན་པའི་རྒྱུ་བཅུ་པོ་དེ་དག་གང་དང་གང་ཡིན་ནམ།ལན། རྒྱུད་ལས། དང་པོ་ལུས་གྲང་མཚོན་རྟུལ་འགྲངས་དྲགས་བྱེད། ། གདོན་དང་འགྲུལ་སྣ་ཁ་ཆུང་པགས་པ་འཆུས། ། བསྙལ་མ་ཐོག་གཏར་གཏར་མ་ཐོག་ཏུ་གློད། ། དེ་དག་ཁྲག་མི་འབྱུང་བའི་རྒྱུ་ཡིན་པས། །རྒྱུ་བཅུ་སྤངས་ན་གཏར་ག་བརྡུགས་དོགས་མེད། ། ཅེས་གསུངས་ པ་འདིའོ། །༡༢ གཏར་ག་ཕྱིས་པ་དང་མེ་བཙའ་སྔ་ན་སྐྱོན་ཅི་ཡོད།ལན། ཞང་སྨན་ནག་པོས། གཏར་ག་ཕྱིས་ན་ནད་ཁྲག་ལུས་ལ་ཞེན། །མེ་བཙའ་སྔས་ན་ནད་རོ་བཙོན་དུ་ལུས། ། དེའི་ཕྱིར་མ་སྔ་མ་ཕྱི་བྱ་ར་གཅེས། ། ཞེས་གསུངས་པ་ལྟར་རོ། །༡༤ མདོར་ན་མེ་བཙའ་གདབ་རུང་བའི་ནད་གཞི་གང་དང་གང་ཡིན་ནམ།ལན། མདོར་ན་བད་ཀུན་དང་རླུང་ལས་གྱུར་པའི་གྲང་བའི་ནད་རིགས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 77ཀུན་དང་། ཁྱད་པར་དུ་རྩ་དཀར་གྱི་ནད་དང་ཆུ་སེར་གྱི་ནད་ཐམས་ཅད་མེ་བཙས་བསྲེགས་པ་བསྔགས།༡༥ མེ་བཙའི་སྐབས་ཡན་སྟོང་ཆིགས་པ་དང་པོ་རླུང་གི་གསང་དང་།གཉིས་པ་མཁྲིས་གསང་། གསུམ་པ་བདཀན་གསང་དུ་བཞག་པའིརྒྷ་མཚན་ཅི།ལན། རྩ་དཀར་གྱི་གཞི་རྟེན་ཀླད་པ་ཡིན་པ་དང་། དེ་ལ་གཙོ་བོ་རླུང་རྒྱུ་བས་འདི་ཀླད་པ་ལ་ཁད་ཉེ་བས་དང་པོ་རླུང་བཞག མཁྲིས་པའི་རྟེན་གཙོ་བོ་མཆིན་པ་དང་སྣོད་མཁྲིས་ཡིན་ཞིང་དེ་གཉིས་བར་ན་གནས་པས་མཁྲིས་པ་གཉིས་པར་བཞག བད་ཀུན་གྲང་བའི་རང་བཞིན་ཅན་ཡིན་པས་མ་ཞུ་བ་ལ་གྲང་བ་འབྱུང་། ཕོ་བ་དང་ཁན་ཉེ་བས་གསུམ་པར་བཞག་པ་ཡིན་ནོ། །༡༦ རྒྱབ་གསང་ཉི་ཤུ་ལ་མེ་གདབ་སྐབས་བྱང་ཟུར་གཉིས་ཀྱི་ཁྱད་པར་ཅི་ཡིན་ནམ།ལན། ཨན་སྟོང་ཚིགས་པ་དང་པོ་ངོས་འཛིན་ཚུལ་བྱང་ཟུར་གཉིས་ཀྱི་འདོད་ཚུལ་ཅུང་ཟད་མི་འདྲ་བས་མེ་བཙའ་འཇོག་སྐབས་ཀྱང་ཧེ་བག་ཅུང་ཙམ་ཡོད་དེ། བྱང་ལུགས་རྣམས་ཀྱིས་སྒལ་ཚིགས་ཀྱི་མཁར་མཚམས་རུས་འབུར་འོག་གི་ཉག་ཉག་པོ་དེ་ལ་འཇོག་པ་དང་། ཟུར་ལུགས་རྣམས་ཀྱིས་སྒལ་ཚིགས་མཁར་གྱི་རུས་པ་འབུར་པོའི་སྟེང་དུ་འཇོག་སྲོལ་མཆིས། ཡིན་ཡང་དེ་གཉིས་ཀྱི་ཕན་ནུས་གཅིག་མཚུངས་ཡིན།༡༧ དབང་བོའི་སྒོ་དང་ཕོ་མོའི་སྲིད་རྩར་མེ་བཙའ་གདབ་མི་རུང་བའི་རྒྱུ་མཚན་ཅི།

78 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། དབང་བོའི་སྒོར་མེ་གདབ་ན་མཐོང་ཐོས་སོགས་ཀྱི་དབང་བོའི་རྟེན་གཙོ་བོའི་བྱེད་ལས་ཉམས་ངེས་ཤིང་། སྲིད་རྩ་ནི་ས་བོན་དཀར་དམར་རམ་ཁམས་དཀར་དམར་རྒྱུ་བའི་གནས་ཡིན་ཕྱིར་དེར་མེ་གདབ་ན་རིགས་རྒྱུད་སྤེལ་མི་ཐུབ་པས་རེད།༡〈 མེ་བཙའ་ལ་བཙོ་བསྲེག་བསྲོ་བསྡིག་ཆེས་གདབ་ཐབས་བཞི་ཡོད་པ་དེ་དག་གི་ཚད་གཞིའ་ལྟར་ཡིན་ནམ།ལན། མེ་བཙའ་བཙོ་བ་ཞེས་པ་ནི་མེ་བཙའ་སྔ་མ་བཞག་པའི་རྨ་རྣམས་གསོས་རྗེས་ཕྱི་མ་རིམ་བཞིན་ལན་གྲངས་ཉི་ཤུའི་བར་དུ་བཞག་པ་ལ་བྱ། མེ་བཙའ་བསྲེག་པ་ནི་མེ་བཙའ་སྔ་མ་གསོས་རྗེས་ཕྱི་མ་རིམ་བཞིན་ལན་གྲངས་བཅོ་ལྔ་ཙམ་གདབ་པ། བསྲོ་བ་ནི་ལན་གྲངས་ལྔའམ་བདུན་གོང་བཞིན་གདབ་པ་ལ་བྱ། བསྡིག་པ་ནི་མེ་བཙའ་ལན་གྲངས་གཅིག་ལས་མ་བཞག་པ་དངངས་པ་ཙམ་ལ་བྱའོ། །༡༩ མེ་བཙའ་འབྱར་བར་བྱེད་པའི་མན་ངག་གསུམ་ནི་གང་གང་ཡིན་ནམ།ལན། གོང་སྨན་པས། མར་ནག་རྒྱུངས་པ་སྒོག་པ་རྣམ་པ་གསུམ། །མེ་བཙའི་དམ་རྩི་བྱེད་པའི་མན་ངག་ཡིན། ། ཞེས་པ་ལྟར་མར་ནག་དང་།རྒྱུངས་པ། སྒོག་པ་བཅས་གསུམ་མོ། །༢༷ གནས༠་དབང་དུ་བྱས་ན་ལུས་ཀྱི་སྟོད་མད་ལ་མེ་གདབ་སྐབས་དོ་སྣང་བྱེད་དགོས་ས་ཅི་ཡོད།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 79ལན། ལུས་སྟོད་ནི་མེ་ཁམས་ཡིན་པས་སྤྱིར་བཏང་མེ་བཙའ་མ་ཚོས་པར་བསྲེག་དགོས་ཤིང་། ལུས་སྨད་ནི་ཆུ་ཁམས་ཡིན་པས་ཚོས་པར་བསྲེག་ཆོག༢༡ སྣོད་ལ་ཟས་ཟོས་རྗེས་མེ་གདབ་མི་རུང་བའིརྒྱུ་མཚན་ཅི།ལན། ཟས་ཟོས་མ་ཐག་པའི་རྗེས་སུ་ཕོ་བ་སོགས་རྒྱས་པས་མེ་དམིགས་འགྱུར་འགྲོ་བས་རེད།༢༢ མེ་དང་སྔགས་ཀྱི་རིགས་སྤང་དགོས་པའི་ནད་ཚང་བཞི་བོའི་གནས་གང་དང་གང་ཡིན་ནམ།ལན། སྐེ་སྟོང་ཅ་ར་ཁུང་ནས་གྱེན་དུ་ཚོན་ཕྱེད་བཅལ་བ་ནད་ཚང་འགོ་མ་དང་། དེ་ནས་གྱེན་དུ་ཚོན་ཕྱེད་བཅལ་བ་ནད་ཚང་བར་མ། ཨོལ་མདུད་ཀྱི་འགོ་ནི་ནད་ཚང་ཆེན་མོ། དེ་ནས་གྱེན་དུ་ཚོན་ཕྱེད་བཅལ་ན་ནད་ཚང་གོང་མའོ། །༢༢ འདུས་སོ་ཆེ་འབྲིང་ཆུང་གསུམ་པོ་གང་དང་གངཡིན་ནམ།ལན། ཀླག་པའི་ཀུན་ཤེས་ལས། སྤྱི་གཙུག་ནི་ཤ་རུས་རྩ་ཀླད་ཐམས་ཅད་འདུས་པས་འདུས་སོ་ཆེན་པོ་དང་། མཚོགས་མ་ནི་ཤ་དང་རུས་པ་འདུས་པས་འདུས་སོ་ཆུང་བ། ལྟག་སྒོ་ནི་ཤ་རུས་རྩ་གསུམ་འདུས་པས་འདུས་སོ་བར་མ།ཞེས་སྤྱི་གཙུག་དང་། མཚོགས་མ། ལྟག་པའི་སྡུད་སྒོ་གསུམ་ལ་འདུས་སོ་གསུམ་མམ་སྡུད་སྒོ་གསུམ་ཟེར།༢༤ སྡུད་སྒོ་བཞི་ཞེས་པ་གང་དང་གང་ཡིན་ནམ།ལན། འདི་ལ་ལུགས་གཉིས་ཏེ། གཅིག་ནི་ལྟག་པའི་སྡུད་སྒོ་དང་།

80 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སྨིན་མཚམས། རྣ་ལྟག་སྐྲ་མཚམས་གཉིས་བཅས་བཞིའི་མིང་དང་། ཅིག་ཐོས་ནི་སྤྱི་གཙུག་ནས་མདུན་རྒྱབ་གཉིས་དང་གཡས་གཡོན་གཉིས་སུ་སོར་དྲུག་རེ་བཅལ་བའི་གནས་སུ་བཞེད།༢༥ དཔྱད་ལྔའི་དགོས་པ་དང་ཁྱད་ཆོས་ཅི་ཡིན་ནམ།ལན། ཚ་བའི་ནད་ཀྱི་རོ་མ་ཕྱིར་དབྱུང་བ་ལ་གཏར་དང་། གྲང་བའི་ནད་ཀྱི་སྟོབས་གཞོམ་པར་བྱེད་པ་ལ་མེ་བཙའ། ལྡན་འདུས་བད་ཀུན་ཤས་ཆེར་སེལ་བ་ལ་དུགས། ལྡན་འདུས་མཁྲིས་པ་ཤས་ཆེར་སེལ་བ་ལ་ལུམས། ལྡན་འདུསཏྭང་ནད་ཤས་ཆེར་སེལ་བ་ལ་བྱུག་པ། འདི་རྣམས་གནས་སྐབས་ཀྱི་སྒོ་ནས་འབྲེལ།༢༦ སྟོར་གྱི་མེ་བཙའ་ཇི་ལྟར་སྦྱར་དགོས་ཤིང་ཧོར་མེ་ཡི་གསང་དམིགས་གང་གང་ཡིན། ཧོར་མེ་ནི་མེ་བཙའ་ཡིན་ནམ།ལན། སྤྱིར་གོ་སྟོད་སྣུམ་ལྡན་དང་དཀར་གོང་སྲིན་ཅན་ནས་ཙམ་བརྡུངས་ཏེ་ཕྱིང་བར་དྲིལ་དགོས་མོད། དེང་སང་གོ་སྟོད་དང་ཛཱ་ཏི་གཉིས་ཀྱི་ཕྱེ་མ་སེང་རས་སུ་བཏུམས་པ་འབྲི་མར་རྙིང་བའི་ནང་བཙོས་ནས་དྲོད་དང་ལྡན་པར་བྱས་ཏེ་སྤྱི་གཙུག་དང་། ལྟག་པའི་སྡུད་སྒོ། མཚོགས་མ། དཀར་ནག་མཚམས། ཚིགས་པ་དང་པོ། དྲུག་པ། བདུན་པ། རྐང་ལག་གི་མཐིལ་བཞི་སོགས་རླུང་གསང་རྣམས་ལ་བདུག་བཞིན་ཡོད། འདི་ལ་ཧོར་མེ་ཟེར་ཡང་དུགས་ཀྱི་ཁོངས་སུ་གཏོགས།༢༧ ལུམས༠་ཕན་ཡོན་ཅི་ཡིན་ནམ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 81ལན། ལུམས་ཀྱིས་ལུས་ལ་ཚ་བའི་ནད་ཀྱི་རླངས་པ་ཁྱབ་པ་དང་།མཁྲིས་པའི་དྭངས་མ་ཆུ་སེར་འཕེལ་ནས་ཚིགས་དམིགས་དང་ཤ་པགས་སུ་རྒྱས་པ་རྣམས་བ་སྤུའི་བུ་ག་ནས་ཕྱིར་འདོན་པ་དང་། གཞན་ཡང་རླུང་འདུལ་བ་དང་། ཁྲག་རླུང་གི་རྒྱུ་ལམ་ཁེགས་ནས་ཤ་རུས་སྐྲངས་པ་རྩ་ནས་འཇོམས་པ་ལུས་ཀྱི་ཟུངས་ཟད་ནས་སྐེམ་པོར་གྱུར་པ་རྣམས་སླར་ཤ་རྒྱས་པ་བཅས་བྱེད་ཐུབ།་༢། གནསཀྱི་སྒོ་ནས་ལུམས་མི་རུང་བ་གང་དང་གང་ཡིན་ནམ།ལན། རྩ་བར། མིག་དང་མཁུར་ཚོས་དྲེག་བཞི་རླིག་པ་དང་། ། ལྟོ་བ་སྙིང་གའི་གནས་སུ་ལུམས་མི་རུང་། ། ཞེས་པ་ལྟར་ཡིན།༢༩ བདུད་རྩི་ལྔ་ལུམས༠་ཁྱད་ཆོས་ཅི་ཡིན་ནམ།ལན། དེའུ་དམར་བས། བ་ལུ་མི་ཡི་བདུད་རྩིས་པགས་མཉེན་བྱེད། །ཤུག་པ་ལྷ་ཡི་བདུད་རྩི་ཡོན་ཏན་མང་། ། མཚེ་སྡུམ་བཙན་གྱི་བདུད་རྩིས་ལུས་ཟུངས་བརྟས། ། འོམ་བུ་ཀླུ་ཡི་བདུད་རྩིས་རུས་དུག་འབྱིན། ། མཁན་སྐྱ་སྡེ་བརྒྱད་བདུད་རྩིས་འབྱུང་བ་སྙོམས། ། ཞེས་གསུངས་པ་ལས་འཁུམས།༢འ དྲེག་ནད་ཚ་འབྲབ་བྱེད་པ་ལ་དུགས་གང་བརྒྱབ་ན་ཟུག་གཙོག་ངེས་པ་ཡིན་ནམ།ལན། དྲེག་ནད་ཀྱིས་ཚ་ཤར་རྒྱག་པ་ལ་སླེ་ཏྲེས་ཕྱེ་མ་དང་བའི་ལྕི་བ་མཉམ་དུ་བསྲེས་ནས་གྲང་དུགས་བརྒྱབ་ན་ཟུག་གཟེར་མྱུར་ཏུ་གཅོག་ངེས།༢༡ བྱུག་པ་མི་རུང་བའི་ནད་གཞི་གང་དག་ཡིན་ནམ།ལན། མ་ཞུ་བརླ་རེངས་དབྱིག་དུག་ཡི་ག་འཆུས། ། དམུ་རྫིང་བད་ཀུན་

82 གསོ་རིག་སྐོར་གྱི་དྲིས་ལན་བློ་གསལ་ཉེར་མཁོ།ནད་ལ་སྣམ་བྱུག་སྤང་། ། ཞེས་རྒྱུད་ལས་གསུངས།༢༢ རླུང་ནད་བརླ་རེངས་ལ་བྱུག་པ་སྤང་དགོས་དོན་ཅི།ལན། བརླ་རེངས་ཀྱི་ནད་ནི་རྟེན་དང་བརྟེན་པར་གནས་པའི་བད་གན་དང་ཚིལ་འཕེལ་བ་ལས་བྱུང་བས་ན་དེར་སྣུམ་འཆོས་སྤངས་ནས་རྩུབ་བཅོས་བསྟེན་དགོས།༢༢ དཔྱད་ལྔའི་ལོག་གནོན་དུ་ཐུར་མ་འཇོག་དགོས་དོན་ཅི་ཡིན།ལན། དེ་ཡང་གསོ་དཔྱད་གཞན་རྡུགས་པ་དང་། ནད་རླངས་འཁྱིམས་པ། སྐྲན་བཤེག་པ། རྣག་ཁྲག་དམུ་ཆུ་སོགས་ཐད་ཀུར་འབྱིན་འཇོམས་བྱེད་པ་ལ་གཏར་བསྲེག་དུགས་ལུམས་བྱུག་པ་ལྔ་ལས་ཐུར་མ་མཆོག་ཏུ་གྱུར་པས་དེ་དག་གི་ལོག་གནོན་དུ་ཐུར་མ་བཞག་པ་ཡིན་ནོ། །༢༤ ཐུར་མའི་ཕནཡོན་ཅི་ཡིནནམ།ལན། རྒྱུད་ལས། ཐུར་མའི་ཕན་ཡོན་རླུང་ཁ་གནོན་པ་དང་། ། གྲང་བའི་དྲོད་སྐྱེད་སྐྲན་བཤིག་མ་ཞུ་འཇུ། ། རླངས་པ་འཁྱིམས་པ་གསེང་ཞིང་ཤ་བེམ་གསེང་། ། རྣག་ཁྲག་ཆུ་སེར་དཔུ་ཆུ་ཕྱིར་ལ་འབྱིན། ། དེ་དག་ཐུར་མ་བྱས་པའི་ཕན་ཡོན་ཡིན། ། ཞེས་གསུངས་པ་ལྟར་རོ། །ས་བཅད་དྲུག་པ། ངོས་བཟུང་རྟགས།༡ བཤད་རྒྱུད་ལེའུ་བཅུ་གཉིས་པར་ནད་སྟོབས་ཡུལ་དུས་རང་བཞིན་ན་ཆོད་དང་ཞེས་བདུན་བསྟན་པ་དང་། བཤདརྒྱུད་ལེའུ་ཉེར་བཞི་བར་བརྟག་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 83སྒོ་ཡུལ་དུས་རང་བཞིན་ན་ཆོད་དང་ཞེས་བདུན་དུ་བསྟན་པའིརྒྱུ་མཚན་ཅི།ལན། ལེའུ་བཅུ་གཉིས་པར་ཡུལ་དུས་སོགས་བདུན་བསྟན་པ་ནི་ནད་སྟོབས་ཆེ་ཆུང་གི་དབྱེ་བ་འབྱེད་པ་དང་། ལེའུ་ཉེར་བཞི་བར་ཡུལ་དུས་སོགས་བདུན་བསྟན་པ་ནི་ནད་གཞི་ཀྱང་བ་ལྡན་འདུས་ཀྱི་དབྱེ་བ་འབྱེད་པའི་ཆེད་ཡིན།༢ ངན་གཡོ་སྐྱོན་བརྟག་བསྟན་པའི་དགོས་པ་ཅི་ཡིན་ནམ།ལན། བརྟག་ཐབས་འདི་ཐད་ཀུར་བལྟས་ན་སྨན་པའི་མཚན་སྙན་གྲགས་དང་། ཟས་ནོར་ལོངས་སྤྱོད་སོགས་རྒྱས་པའི་ཆེད་དུ་མཐོང་སྲིད་ཀྱང་།དམིགས་ཡུལ་ཉག་ཅིག་ནི་ནད་གཞི་འཁྲུལ་མེད་དུ་ངོས་འཛིན་ཐུབ་པ་དང་།དེ་ལ་བརྟེན་ནས་བཅོས་ཐབས་ཀྱི་གཉེན་པོ་གནད་ཁེལ་དུ་བསྟེན་ནས་གསོ་བྱའི་ནད་དེ་བཅོས་ཐུབ་པའི་ཆེད་ཁོ་ན་ཡིན། གལ་ཏེ་དེ་ལྟར་མིན་ན་བཤད་རྒྱུད་སྨན་པའི་ལེའུར་བསྟན་པའི་སྨན་པའི་ཀུན་སྤྱོད་དང་འགལ་བའི་ཉེས་སྐྱོན་ཡོད།༢ ངན་གཡོ་སྐྱོན་གྱི་སྒོ་ནས་བརྟག་ཐབས་བརྒྱད་པོ་གང་དང་གང་ཡིན་ནམ།ལན། ནད་རྣམས་ཀྱི་མཚན་ཉིད་ཇི་ལྟར་ཡིན་པ་ཤེས་པར་བྱ་བ་དང་།མཚང་འབྲུ་བའི་སྒོ་ནས་ནད་གང་ཡིན་པ་བརྟག་པ། དེ་དུས་བསྲིང་བ། སྔར་རྗེས་བཅད་པ། བཅུད་ལ་བོར་བ། ཁ་བཅིང་བ། སྤོ་ལ་གདོན་པ། ཐབས་འོག་ཏུ་གཞུག་པ་སྟེ་ཐབས་ཚུལ་རྣམ་པ་བརྒྱད་ཀྱི་སྒོ་ནས་བརྟག་པར་བྱ་དགོས། །༤ སྨན་པའི་སྒོ་ནས་གསོ་སླ་བ་ལ་ཆརྐྱེན་གང་དག་ཚང་དགོས།

84 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། རྒྱུད་ལས། སྨན་པ་མཁས་པའི་སྟེགས་ལ་འཛེགས་པ་དང་། །གཞུང་གི་དོན་ཤེས་ལས་རྣམས་མཐོང་ཞིང་གཙང་། ། ཞེས་པ་འདིའོ། །༥ ཁྲག་སྐྱན་རྙིང་པ་གསོ་སླ་བའི་རྒྱུ་མཚན་ཅི།ལན། ཁྲག་སྐྲན་རྙིང་པ་ཡིན་ན་དེར་སྨིན་བྱེད་དང་བཞུ་བྱེད་མི་དགོས་པས་ཐད་ཀུར་སྦྱང་ན་སེལ་ནུས་ཏེ། རྒྱུད་ལས། གསར་དུས་ཆགས་མོད་མཆིན་པ་ལྟ་བུ་གཉན། ། རྙིངས་ཤིང་རུལ་ནས་གསོ་བ་སླ་བ་ཡིན། ། ཞེས་གསུངས་པས་འཐུས་སྙམ།༦ མིའི་ལུས༠་རྩ་འཕར་བར་བྱེད་པའི་་གང་ཡིན་ནམ།ལན། འདིའི་བད་ལ་སྟོང་ཐུན་ཉི་འོད་རབ་གསལ་ལས། སྙིང་ལ་གནས་པའི་ཁྱབ་བྱེད་ཀྱིས། ། ལས་རྣམས་སྤྱི་དང་ཁྱད་པར་དུ། ། སྙིང་གི་བུ་ག་འབྱེད་ཟུམ་བྱེད། ། ཇི་ལྟར་སྦུད་པས་རླུང་སྦུད་བཞིན། ། ཁྲག་རྣམས་བུ་ག་རྣམས་སུ་གཏོར། ། དེ་ཚེ་ལུས་ཀྱི་བྱེ་བྲག་གི ། རྩ་ཡང་ལྷན་གཅིག་འཕར་བར་བྱེད། ། ཅེས་གསུངས་པ་ལྟར་སྙིང་ལ་གནས་པའི་ཁྱབ་བྱེད་རླུང་གི་བྱེད་ལས་ལ་བརྟེན་ནས་སྙིང་གི་བུ་ག་འབྱེད་འཛུམ་བྱས་ཚེ་དེ་དང་འབྲེལ་བའི་རྩ་རྣམས་ཀྱང་འགུལ་ཞིང་འཕར་བར་བྱེད་དོ། །༧ རྩ་རྒྱུད་ལེའུ་བཞི་བར་མཁྲིས་པའི་རྩ་ནི་མགྱོགས་རྒྱས་གྲིམས་པར་འཕར་ཞེས་དང་། ཕྱི་རྒྱུད་རྩ་མདོའི་ལེའུར་མཁྲིས་པའི་རྩ་ནི་ཕྲ་ལ་གྲིམས་པར་འཕར་ཞེས་པ་གཉིས་འགལ་ལམ། ཅིའི་ཕྱིར།ལན། དེ་གཉིས་མི་འགལ་ཏེ། རྩ་རྒྱུད་སྐབས་ཀྱི་མཁྲིས་རྩ་འདི་ནི་ཉེས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 85པའི་མཁྲིས་པ་ལ་དགོངས་པ་ཡིན་ཏེ། རྩ་རྒྱུད་ནི་ནད་མདོར་བསྟན་སྐབས་ཡིན་པས་སོ། ། ཕྱི་རྒྱུད་རྩ་མདོའི་སྐབས་ཀྱི་མཁྲིས་རྩ་འདི་ནི་སྣོད་ཀྱི་མཁྲིས་པ་ལ་དགོངས་ནས་གསུངས་པ་ཡིན་ཏེ། ཚ་བའི་རྩ་འོག་ནས་རིགས་སོགས་ཀྱི་སྒོ་ནས་བསྟན་པས་སོ། །ར བདགན་སྤྲུག་པོའི་རྩ་སྦོམ་ལ་ཁེངས་གིང་གན་རྩ་ཞར་བའི་རྒྱུ་མཚན་ཅི།ལན། ཁྲག་ངན་ཟུངས་སུ་མ་སྨིན་པར་རྩ་སྦུབས་སུ་རྒྱུག་པས་རྩ་རྒྱུད་སྦོམ་ལ་ནང་ཁེངས་པ་ཅན་འབྱུང་བ་དང་། ནད་འབབ་ས་གཙོ་བོ་ཕོ་མཆིན་གཉིས་ཡིན་པས་ཀུན་རྩ་གཉིས་ཞར་བ་སྟེ་མི་གསལ་བར་འཕར།༩ རྣག་གི་རྩ་འདར་བ་དང་ཡང་ན་ཚ་ལ་སྤུན་པར་འཕར་བའི་རྒྱུ་མཚན་ཅི།ལན། རྣག་གི་རྩ་བ་ཆུ་སེར་ཡིན་པས་རྩ་རྒྱུད་འདར་བ་དང་། ཡང་ན་ཚ་བའི་དྲོད་ཀྱིས་ལུས་ཟུངས་འདྲུལ་ནས་རྣག་པས་ཚ་བའི་རྩ་ལྟར་སྤུན་པ་ཅན་འཕར་བ་ཡིན་ནོ། །༡༠ ཁག་ལུས་ཟུངས་ཡིན་ཡང་ནད་དུ་བཞག་པའི་རྒྱུ་མཚན་ཅི།ལན། ཁྲག་དེ་རྣམ་པར་མ་གྱུར་ན་ལུས་བརླན་ཞིང་སྲོག་འཚོ་བའི་རྟེན་བྱེད་པས་ལུས་ཟུངས་ཡིན་མོད། གལ་ཏེ་རྐྱེན་དང་ཕྲད་ནས་རྣམ་པར་གྱུར་ན་ཚ་བར་འགྱུར་ཞིང་ནད་གཞི་མཁྲིས་པའི་རྟེན་བྱེད་པ་མ་ཟད་ལུས་སྲོག་འཇོམས་པའི་རྒྱུའང་ཡིན་པས་ནད་དུ་བཞག་པ་ཡིན།

86 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༡༡ རྩའི་ནོར་འཕྲང་དྲུག་པོའི་བསལ་ཐབས་་ལྟར་ཡིན་ནམ།ལན། ལག་ལེན་གསལ་བྱེད་ལས། ཁྲག་རྩ་རླུང་རྩ་རྐྱལ་བར་མཚུངས་ན་ཡང་། ། རླུང་རྩ་སྟོང་ལ་ཁྲག་རྩ་འབུར་འདྲིལ་རྒྱས། ། རྒྱས་ཚད་སྟོངས་ཚད་རྒྱུག་པར་མཚུངས་ན་ཡང་། ། རྒྱས་ཚད་དྲག་གྲིམས་སྟོངས་ཚད་མནན་མི་བཟོད། ། བད་ཀུན་ཁྲག་རྒན་བྱིང་བར་མཚུངས་ན་ཡང་། ། བད་ཀུན་གུད་བུལ་ཁྲག་རྒན་གྲིམས་ལ་མཁྲང་། ། ཞེང་གསུངས་པ་ལྟར་ཡིན།༡༢ རྩ་ལ་སྡོད་འབབ་པའིརྒྱུ་མཚན་ཅི།ལན། ཁྱབ་བྱེད་རླུང་གིས་བྱེད་ལས་ཚུལ་བཞིན་བྱེད་མ་ཐུབ་པར་རྩའི་འཕར་འཕྲོ་ཆད་ནས་སྐབས་སྐབས་སུ་མི་འཕར་བར་སྡོད་པ་ཡིན།༡༢ འཆི་རྩརྐང་བའི་བོལ་ལ་བརྟག་དགོས་པའིརྒྱུ་མཚན་ཅི།ལན། བྱང་བ་བཀྲ་ཤེས་དཔལ་བཟང་གིས། ཆགས་པའི་ཐོག་མ་ལྟེ་བ་སྟེ། ། དེ་ནས་རིམ་བཞིན་མཐའ་ལ་གྱེས། ། འཆི་ཚེ་མཐའ་ནས་རླུང་ཁྲག་སྡུད། ། དེ་ནས་དབུས་ཀྱི་སྙིང་ཉིད་ཉམས། ། ཞེས་གསུངས་པའི་ལུང་གིས་སྒྲུབ་ནུས་སོ། །༡༤ རྩ་བརྟག་སྐབས་ཕོ་རྩ་གཡོན་དང་མོ་རྩ་གཡས་སུ་བརྟག་དགོས་པའི་རྒྱུ་མཚན་ཅི།ལན། སྐྱེས་པའི་སྙིང་གི་ཡིད་འཇུག་བུ་གའི་རྩའི་རྩེ་མོ་ལུས་ཀྱི་གཡོན་ངོས་སུ་ཁ་གཏད་ནས་གནས་པ་དང་། བུད་མེད་ཀྱི་སྙིང་གི་ཡིད་འཇུག་བུ་གའི་རྩའི་རྩེ་མོ་ལུས་ཀྱི་གཡས་ངོས་སུ་ཁ་གཏད་ནས་གནས་པར་དགོངས་ནས་གསུངས་པ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 87ཡིན་ཏེ། གོང་སྨན་པའི་དྲིས་ལན་རབ་གསལ་མེ་ལོང་ལས། ཕྱི་རྒྱུད་རྩ་མདོ་གསུངས་པའི་སྐབས། ། སྙིང་རྩ་ཕོ་གཡོན་མོ་གཡས་སུ། ། གསུངས་པ་སྙིང་གི་ཡིད་འཇུག་གི ། རྩ་ཡི་རྩེ་མོ་ཐབས་ཤེས་དབང་། ། ཕོ་གཡོན་མོ་གཡས་བསྟན་ཕྱོགས་ཀྱི། ། རླུང་ཁྲག་དེའི་ཕྱོགས་བཞུར་བ་ལ། ། དགོངས་ནས་དེ་ལྟར་གསུངས་པ་ལས། ། གཞན་པ་ཕོ་མོ་གོ་ལྡོག་པའི། ། སྙིང་གི་གནས་སྟངས་དབྱེ་བ་མེད། ། ཅེས་གསུངས་སོ། །༡༥ རྩ་བརྟག་སྐབས་སོར་མོའི་ཡར་ཟུར་ལ་དོན་ལྔ་དང་མར་ཟུར་ལ་སྣོད་དྲུག་གི་ཐ་སྙད་སྦྱར་དགོས་དོན་ཅི་ཡིན་ནམ།ལན། དོན་ལྔ་བོ་ནི་རླུང་ཁྲག་གི་དྭངས་མའི་རྟེན་ཡིན་པས་དེ་དག་གི་རྩ་སོར་མོའི་ཡར་ཟུར་དུ་བཞག་པ་དང་། སྣོད་དྲུག་ནི་ལུས་ཟུངས་དྲི་མ་བཅས་ཀྱི་སྙིགས་མ་གསོག་པའི་སྣོད་ཡིན་ཕྱིར་སོར་མོའི་མར་ཟུར་དུ་བཞག་པ་སྟེ། བྱང་བ་བཀྲ་ཤིས་དཔལ་བཟང་གིས། སོར་མོའི་ཡར་ཟུར་དོན་ལྔ་དང་། ། མར་ཟུར་སྣོད་དྲུག་བཞག་པ་ནི། ། ལུས་ཀྱི་དྭངས་མ་གནས་པའི་དོན། ། གཙོ་བོ་ཡིན་ཕྱིར་ཡར་ཟུར་བཀོད། ། འབྱུང་ལྔའི་ཟས་སྙིགས་གསོག་པའི་སྣོད། །ཕལ་བ་ཡིན་ཕྱིར་མར་ཟུར་བཀོད། ། དེ་ཡང་རང་རང་ཁམས་མཐུན་པའི། །སྣོད་རྣམས་དོན་གྱི་རྗེས་སུ་འབྲང་། ། ཞེས་གསུངས་པ་ལས་འཁུམས་སོ། །༡༦་ སྦྲུམ་མའི་མཁལ་རྩ་གཡས་པ་དྲག་ན་བུ་ཕོ་དང་གཡོན་པ་དྲག་ན་བུ་མོ་ཡིན་པའིརྒྱུམཚན་ཅི་ཡིན་ནམ།ལན། དེ་ནི་རོ་རྐྱང་གཉིས་ཀྱི་གནས་ཕྱོགས་དང་ཐབས་ཤེས་དབང་གིས་

88 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།མ་ཡིན་པར་ཕོ་མོའི་ཆགས་སྡང་དབང་གིས་ཡིན་ཏེ། གནད་ཀྱི་ལྡེ་མིག་ལས།སྦྲུམ་མར་མངལ་གནས་བུ་ཡིན་ན་མའི་ལུས་གཡས་ངོས་སུ་གནས་པ་དང་། བུ་མོ་ཡིན་ན་མའི་ལུས་གཡོན་ངོས་སུ་གནས་པའི་རྒྱུ་མཚན་ནི། སྤྱིར་ཐབས་ཤེས་དང་རོ་རྐྱང་དབང་དུ་བྱས་ན་སྐྱེས་པ་གཡོན་དང་། བུད་མེད་གཡས་སུ་གནས་དགོས་ཀྱང་སྐབས་འདིར་ཕོ་མོའི་ཆགས་སྡང་དབང་གིས་དེ་ལྟར་གོ་ལྡོག་སྟེ་ཆགས་པ་ཡིན་ནོ། ། ཞེས་གསུངས། དེས་ན་མངལ་གནས་བུ་ཕོ་ཡིན་ན་མཁལ་རྩ་གཡས་པ་དྲག་པ་དང་། བུ་མོ་ཡིན་ན་མཁལ་རྩ་གཡོན་པ་དྲག་པའི་ལུང་རིགས་ཀྱི་ཁུངས་ངོ་མ་དེ་འདི་ལ་གཏུགས་སྣང་།༡༧ ཐ་མལ་རྟེན་གྱི་རྩ་རྒྱུད་རྣམ་གསུམ་ལ་པོ་རྩ་མོ་རྩ་བྱང་ཆུབ་སེམས་རྩ་ཞེས་མིང་བཏགས་པའི་་མཚན་ཅི།ལན། རྟེན་ཕོ་མོ་སོ་པོའི་གཟུགས་དང་། སྐད་གདངས། འགྲོས་སོགས་ལ་གཞིགས་ནས་རྩ་ལའང་ཕྲ་སྦོམ་དང་མྱུར་བུལ་སོགས་མཚན་ཉིད་འདྲ་མཐུན་སྦྱར་ནས་མིང་དེ་ལྟར་མཛད་པ་ཡིན་ཏེ། གོང་སྨན་པའི་རྩའི་སྟོང་ཐུན་ལས།ཕོ་དང་མོ་དང་བྱང་སེམས་ཀྱི། ། གཟུགས་དང་སྐད་དང་འགྲོས་ལ་སོགས། །ཉེས་གསུམ་རྐྱང་བའི་རང་བཞིན་གྱི། ། རྩ་ཡི་ཕྲ་སྦོམ་མྱུར་བུལ་སོགས། །མཚན་ཉིད་འདྲ་མཐུན་དབང་དུ་སྦྱར། ། ཞེས་གསུངས།༡། མིའི་ལུས་ན་གནས་པའི་བླ་ཞེས་པ་དེ་ཅི་འདྲ་ཞིག་ལ་གོ་དགོས།ལན། བླ་ནི་ཚེ་སྲོག་གི་རྟེན་དུ་གྱུར་པའི་དྭངས་མའི་རླུང་དང་། ཐིག་ལེ།རྣམ་ཤེས་བཅས་ལྷན་གཅིག་ཏུ་འགྲོགས་པའི་ཆ་དེ་ལ་བྱ་ཞིང་། བླ་དང་ཚེ་སྲོག་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 89གསུམ་སྤྱིའི་དབང་དུ་བྱས་ན་གཅིག་ལྟ་བུ་ཡིན་ཡང་། ཕྲ་ཞིབ་བྱས་ན་ཁ་ཁ་ཡིན་ཏེ། དཔེར་ན་ཚེ་ནི་མར་ལྟ་བུ་དང་། སྲོག་ནི་མར་མེ་ཡི་མཆོད་སྡོང་ལྟ་བུ། བླ་ནི་མར་མེ་ཡི་འོད་ལྟ་བུ་ཡིན་པར་བཤད།༡༩ ཇ་མཚར་རྩའི་གོ་དོན་ཅི་ཡིན་ནམ།ལན། བྱང་བ་བཀྲ་ཤེས་དཔལ་བཟང་གིས། མོ་རྩིས་པྲ་ལ་མ་བརྟེན་པར། ། རང་བཞིན་སྔ་ཕྱིའི་བྱ་བ་ཀུན། ། ལྐོག་ཏུ་གྱུར་པ་བདེ་བླག་ཏུ། །རྟོགས་ཕྱིར་ངོ་མཚར་རྩ་ཞེས་བྱ། ། ཞེས་སོ། །༢༠ ངོ་མཚར་རྩ་བདུན་ནད་མེད་མི་ལ་བལྟ་ཞེས་པའི་ནད་མེད་དང་ནད་ཅན་གྱི་ཚད་དེའ་ལྟར་ཡིན་ནམ།ལན། འདིའི་ཐད་ལ་རྗེ་གཡུ་ཐོག་པས། དང་པོ་ནད་ཀྱི་བྱུང་ཚུལ་ནི། །འབྱུང་བ་བཞི་བོ་ཆ་མི་སྙོམས། ། དེ་ལ་བརྟེན་ནས་ཉེས་གསུམ་འཁྲུགས། །ཉེས་གསུམ་འཁྲུགས་པས་ནད་ཅན་འགྱུར། ། དང་པོ་འབྱུང་བཞི་ཆ་སྙོམས་ན། ། ཉེས་གསུམ་འཁྲུགས་པ་ག་ལ་སྲིད། ། ཉེས་གསུམ་མ་འཁྲུགས་ནད་མི་འགྱུར། ། ནད་ཅན་ནད་མེད་ངོས་འཛིན་ཡིན། ། ཞེས་དང་། སོ་སོའི་སྐྱེ་བོ་གཞིར་བཞག་ན། ། མ་རིག་ནད་བྲལ་ཡོད་མ་ཡིན། ། རིང་རྒྱུའི་དབང་བྱས་ནད་བྲལ་མེད། ། ཉེ་རྒྱུའི་དབང་བྱས་ནད་བྲལ་ཡོད། ། དེས་ན་དྲང་སྲོང་མཁས་རྣམས་ཀྱིས། ། ངོ་མཚར་རྩ་བདུན་གསུངས་པ་ཡང་། ། ཉེ་རྒྱུའི་དབང་དུ་བྱས་ནས་གསུངས། ། རིང་རྒྱུའི་དབང་དུ་བྱས་པ་མེད། ། ཅེས་གསུངས་པ་ལྟར་ཡིན།

90 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢༡ མ་བུ་དགྲ་གྲོགས་ཀྱི་སྐབས་སུ་ཁྱོ་ག་ཆུང་མའི་གྲོགས་དང་། ཆུང་མ་ཁྲོ་གའི་དགྲ་རུ་བརྩི་དགོས་དོན་ཅི་ཡིན།ལན། ཇི་སྐད་དུ། ཁུ་བ་བུ་སྦྱིན་ཕྱིར་ན་གྲོགས། ། ཐིག་ལེ་ཟུངས་འཕྲོག་ཕྱིར་ན་དགྲ། ། ཞེས་པ་ལྟར་དང་། ཁྱོ་ག་ནི་ཆུང་མས་ལོངས་སུ་སྤྱད་བྱ་ཡིན་པས་ཆུང་མའི་གྲོགས་སུ་བརྩི་དགོས་པ་དང་། ཆུང་མ་ནི་ཁྱོ་ག་འཇོམས་བྱེད་ཀྱི་གཤེད་ཡིན་པས་ཁྱོ་གའི་དགྲ་རུ་བརྩི་དགོས།༢༢ ཁྱུག་ན་རྩ་སྟོད་ཞན་པ་དང་འཁྲུ་ན་རྩ་སྨད་ཞན་པའིརྒྱུ་མཚན་ཅི།ལན། སྐྱུག་ན་རྩ་སྟོད་ཞན་དོན་ནི་ཕོ་བའི་ཡན་ལུས་སྟོད་ཀྱི་ཟུངས་སྟོབས་ཤོར་བ་དང་། འཁྲུ་ན་རྩ་སྨད་ཞན་པ་ནི་ལྟེ་བའི་མན་ལུས་སྨད་ཀྱི་ཟུངས་སྟོབས་ཤོར་བས་ཡིན་ཏེ། གོང་སྨན་པའི་རྩའི་སྟོང་ཐུན་ལས། སྐྱུག་ན་ཚོན་རྩ་གཉིས་པོ་ཞན། ། ཅི་ཕྱིར་ཞེ་ན་སྟོད་ཟུངས་ཤོར། ། འཁྲུ་ན་ཆག་རྩ་གཉིས་པོ་ཞན། ། ཅི་ཕྱིར་ཞེ་ན་སྨད་ཟུངས་ཤོར། ། ཞེས་སོ། །༢༢ མཐོང་བ་མེ་ལོང་ཆུ་ལ་སྔོན་འགྲོ་དང་བལྟ་དུས་སོགས་ས་བཅད་བརྒྱད་ཀྱི་སྒོ་ནས་བསྟན་པའི་དགེ་མཚན་ཅི་ཡིན་ནམ།ལན། འདིའི་ཐད་ལ་གནད་ཀྱི་ལྡེ་མིག་ལས། སྔོན་འགྲོ་བསྟན་པས་ནད་ཆུ་རྟོགས། བལྟ་དུས་བསྟན་པས་ཆུ་ཡི་རང་མཚན་རྟོགས། སྣོད་ཀྱི་ཁྱད་པར་བསྟན་པས་ཆུ་ཡི་རང་མདོག་མཐོང་། གྱུར་ཚུལ་བསྟན་པས་ཆུ་ཡི་རང་བཞིན་ཤེས། ནད་མེད་ཀྱི་ཆུ་བསྟན་པས་ནད་ཅན་ཞར་ལ་རྟོགས། ནད་ཆུ་བསྟན་པས་ནད་སྤྱི་དང་བྱེ་བྲག་གི་མཚན་ཉིད་ཤེས། འཆི་ཆུ་བསྟན་པས་ནད་གསོ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 91བའི་སྤང་བླང་གི་ཤན་ཤེས། གདོན་ཆུ་བསྟན་པས་ཀུན་བརྟགས་དང་ཡོངས་གྲུབ་ནད་ཀྱི་བཅོས་ཐབས་རྟོགས། ཞེས་གསུངས་པ་ལས་འཁུམས་སོ། །༢༤ ཆུ་བརྟག་པའི་སྔོན་འགྲོའི་སྐབས་གསོ་བྱ་སྐོམ་པར་མི་སྡད་ཅིང་ཉལ་པོ་དང་གཉིད་ཆག་པ་སྤང་དགོས་དོན་ཅི།ལན། ཁ་སྐོམ་པར་བསྡད་ན་ལུས་ཀྱི་ཆུ་ཁམས་བྲི་ནས་དྲི་ཆུ་སྐ་བར་གྱུར་ཏེ་ཁྲག་མཁྲིས་ཀྱི་ཆུ་དང་འཁྲུལ་སླ་ཞིང་། ཉལ་པོ་སྤྱད་ན་གནོད་བྱ་དང་གནོད་བྱེད་འཁྲུགས་པ་དང་། གཉིད་ཆག་ན་ལུས་སྟོབས་འཇོམས་ཤིང་རླུང་འཕེལ་པས་དེ་དག་སྤང་དགོས།༢༥ ཆུ་ལ་བརྟག་པའི་དུས་གསུམ་དང་བརྟག་ཚུལ་དགུ་བོ་གང་དག་ཡིན་ནམ།ལན། རྒྱུད་དུ། དུས་གསུམ་ཚན་དེ་ངད་ཡལ་གྲང་བ་གསུམ། ། ཚན་དེའི་དུས་སུ་མདོག་རླངས་དྲི་མེ་ཏོག ། ངད་ཡལ་དུས་སུ་ཀུ་ཡ་སྤྲིས་མ་བརྟག ། གྲངས་ནས་ལྡོག་དུས་ལྡོག་ཚུལ་ལོག་རྗེས་བརྟག ། ཅེས་པ་འདི་དགུའོ། །༢༦་ དྲི་ཆུའི་འཁྲུལ་སོ་རིགས་ལྔ་བོ་ནི་གང་དང་གང་ཡིན་ནམ།ལན། ལྟར་སྣང་གི་འཁྲུལ་སོ་དང་། ལྡོག་དུས་ཀྱི་འཁྲུལ་སོ། མེ་ཏོག་གི་འཁྲུལ་སོ། སྤྲིས་མའི་འཁྲུལ་སོ། ཁ་དོག་གི་འཁྲུལ་སོ་བཅས་ལགས།༢༧ ལྟར་སྣང་གི་འཁྲུལ་སོཇི་ལྟར་ཡིན་ནམ།ལན། རྩ་བར། ཁ་དོག་དཀར་སྔོ་ཀུ་ཡ་མཐུག་པའི་ཆུ། ། ལྟར་སྣང་

92 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གྲང་ཡང་གཏིང་ན་ཚད་པ་ཡོད། ། དམར་སེར་དྲི་ཆུང་ཀུ་ཡ་མེད་པ་ནི། །ལྟར་སྣང་ཚ་ཡང་ངོ་བོ་གྲང་བ་ཡིན། ། ཞེས་སོ། །༢། རླུང་གི་ཆུ་མདོག་སྔོ་པོ་དང་མཁྲིས་པའི་ཆུ་མདོག་དམར་སེར།བད་གན་གྱི་ཆུ་མདོག་དཀར་པོ་ཡིན་པའགྱུ་མཚན་ཅི།ལན། རླུང་གི་དྲི་ཆུ་སྔོ་པོ་ཡིན་དོན་ནི། རླུང་ནི་ལུས་ཀྱི་ཟུངས་བཅུད་ཉམས་པ་ལས་བྱུང་བས་ན་རང་མདོག་མངོན་པ་དང་། ཁྲག་མཁྲིས་རྒྱས་པ་དང་སྣོད་ཀྱི་མཁྲིས་པ་ནི་ཚ་བ་ཐམས་ཅད་ཀྱི་གཞི་རྟེན་ཡིན་པས་མཁྲིས་པའི་ཆུ་མདོག་དམར་སེར་ཡིན། བད་ཀུན་ནི་ཕོ་བའི་མེ་དྲོད་ཉམས་པ་ལས་བྱུང་ཞིང་ཁྲག་མཁྲིས་ཀྱི་སྡོང་ཟླ་མེད་པས་རང་མདོག་དཀར་པོ་ཐོན་པ་ཡིན།༢༩ ཚ་བའི་འཆི་ཆུ་ཁྲག་འདྲཤ་དུལ་མནམ་པའིརྒྷ་མཚན་ཅི།ལན། ཁྲག་དང་འདྲ་བ་ནི་ཁྲག་ཟུངས་སུ་མ་གྱུར་པར་མར་བབས་པས་ཁྲག་དང་འདྲ་ཞིང་། ཚ་བས་ལུས་ཟུངས་འདྲུལ་བས་ཀོ་རུལ་མནམ་པ་ཡིན།༢༠ ཀུ་ཡ་ཡོད་སའི་གནས་ལས་ལུས་ཀྱི་སྟོད་སྨད་བར་གསུམ་གྱི་ནད་བརྟག་ཚུལའ་ལྟར་ཡིན་ནམ།ལན། ཀུ་ཡ་དྲི་ཆུའི་སྟེང་ངམ་ཆུ་ཁར་གནས་ན་མགོ་དང་གློ་སྙིང་སོགས་ལུས་ཀྱི་སྟོད་ན་ནད་ཡོད་པ་དང་། དྲི་ཆུའི་བར་དུ་ཡོད་ན་མཆིན་མཁྲིས་ཕོ་མཆེར་སོགས་ལུས་ཀྱི་བར་ན་ནད་ཡོད་པ། དྲི་ཆུའི་འོག་གམ་སྣོད་ཀྱི་ཞབས་སུ་འབྱུང་ན་མཁལ་རྐེད་དང་རྒྱུ་ལོང་ལྷང་ཕུག་དག་ལ་ནད་ཡོད་པ་ཡིན། ཁ་ཞབས་ཀུན་ཏུ་སྙོམས་པར་ཁྱབ་འདུག་ན་ལུས་ཀྱི་སྟོད་སྨད་བར་གསུམ་དང་དོན་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 93སྣོད་རྣམས་སུ་ནད་ཀྱིས་མ་བཏབ་པའི་མངོན་ཚུལ་ཡིན་པའམ། ཡང་ན་འདུས་ནད་ཡིན་པའི་རྟགས་ཡིན།༢༡ ཚ་བ་བྱེར་བ་དང་གྲང་བ་འབྱམས་པ། གདོན་ཤས་ཆེ་བའི་ཆུ་གསུམ་མི་ལྡོག་པའགྱུ་མཚན་ཅི།ལན། ཚ་བ་བྱེར་བ་ནི་རླུང་གིས་བྱེར་དུ་བཞུག་པས་རླུང་གི་ངོ་བོ་གྲང་བ་ཡིན་པས་མི་ལྡོག་པ་དང་། གྲང་བ་འབྱམས་པ་ནི་གྲང་བ་ལུས་ཟུངས་ལ་ཁྱབ་པར་གྱུར་པ་དང་རྒྱས་པར་གྱུར་པས་མི་ལྡོག་པ། གདོན་གྱིས་བླ་ཚེ་སྲོག་གསུམ་ཕྲོགས་ནས་ལུས་ཀྱི་དྲོད་ཉམས་པས་གདོན་ཤས་ཆེ་བའི་ཆུ་ཡང་མི་ལྡོག་གོ །༢༢ ལར་ན་སྟོངས་ཚད་ཁྲག་ཚད་དམར་པོར་འཁྲུལ། ། བད་གན་སྨུགཔོ་ཆུ་སེར་སྨུག་པོར་འཁྲུལ། ། མཁལ་མ་མཆིན་པ་མཆེར་གསུམ་དམར་པོར་འཁྲུལ། ། གབ་ཚད་བད་རླུང་གྲང་བ་སྔོན་པོར་འཁྲུལ། ། ཞེས་པའི་དྲི་ཆུའི་འཁྲུལ་སོ་བསལ་ཐབསའ་ལྟར་ཡིན་ནམ།ལན། སྐྱེམ་པའི་ལག་ལེན་གསལ་བྱེད་ལས། སྟོངས་ཚད་དམར་ཡང་དྭངས་ལ་ཝུ་བ་ཆེ། ། ཁྲག་ཚད་དམར་ཡང་སྐ་དུགས་ཀུ་ཡ་འདྲིལ། ། བད་ཀུན་སྨུག་པོ་སྨུག་ཀྱང་རྙོགས་ལ་དུགས། ། ཆུ་སེར་སྨུག་ཀྱང་རྒྱ་བཤལ་དྭངས་པའོ། ། མཆིན་ཚད་དམར་རྙོགས་མཆེར་ཚད་དམར་ལ་སྨུག ། མཁལ་ཚད་ཁྲག་འདྲ་མཚལ་ཞབས་གཏིང་དུ་སྙིགས། ། གབ་ཚད་སྔོ་ཡང་སྐ་ལ་ཀུ་ཡ་མཐུག ། གྲང་བ་སྔོ་ཡང་སླ་ལ་ཀུ་ཡ་སྲབ། ། ཅེས་གསུངས་པ་ལྟར་རོ། །༢༢ སྤྱིར་ན་དོན་ནད་རྩ་དང་སྣོད་ཀྱི་ནད་རྣམས་ཆུ་ལ་གསལ་བའི་རྒྱུ་

94 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།མཚན་ཅི།ལན། ལག་ལེན་གསལ་བྱེད་ལས། དོན་གྱི་ནད་རྣམས་རྩ་ལ་གསལ་ཏེ།རླུང་ཁྲག་དོན་ལ་རྒྱུ་བ་ཤས་ཆེ་བས་སོ། ། སྣོད་ཀྱི་ནད་རྣམས་ཆུ་ལ་གསལ་ཏེ།ནད་ཆུ་སྣོད་རྣམས་སུ་བརྒྱུད་ནས་འབྱུང་བས་སོ། ། ཞེས་གསུངས་པ་ལས་འཐུས།༢༤ འཚོ་འཆིའི་ལ་ཤན་རྩ་ཡིས་འབྱེད་ན་ཡང་། ། ཚ་གྲང་ལ་ཤན་ཆུ་ལ་མཐོང་བས་གསལ། ། ཞེས་པའིརྒྱུ་མཚན་ཅི།ལན། གསོ་བྱའི་འཚོ་འཆི་རྩ་ལ་གསལ་ཏེ་སྲོག་གནས་རྩ་བ་རྩ་ཡིན་པ་དང་། ནད་ཀྱི་ཚ་གྲང་ཆུ་ལ་གསལ་ཏེ་ཀུ་ཡ་ཁྲག་མཁྲིས་ནས་བྱུང་བས་ཕྱིར།འདིའི་ཐད་ལ་གནད་ཀྱི་ལྡེ་མིག་ལས། འཚོ་འཆིའི་ལ་ཤན་རྩ་ཡིས་འབྱེད་དེ།ཁྱབ་བྱེད་རླུང་གི་བྱེད་ལས་ལ་བརྟེན་ནས་རྩ་འཕར་བ་ཡིན་པས། དེའི་རྒྱུན་ལས་སྲོག་གི་རྟེན་ཉམས་མ་ཉམས་ཤེས་ནུས་པས་སོ། ། ཚ་གྲང་ལ་ཤན་ཆུ་ལ་གསལ་ཏེ། ཁྲག་མཁྲིས་དང་ལྷན་ཅིག་ཏུ་ཆུ་ཁམས་ལུས་ཀུན་ལ་ཁྱབ་པར་ངེས་པས་སོ། ། ཞེས་གསུངས།༢༥ བཤད་ད་ཁྱད་པར་གསོ་ཚུལ་གྱི་ལེའུར་གནོད་བྱ་ཡུལ་དུས་རང་བཞིནན་ཆོད་དང་ཞེས་བཅུ་བསྟན་པ་དང་། མན་རྒྱུད་ཚ་གྲང་གལ་མདོའི་ལེའུར་རྒྱུ་རྐྱེན་ཡུལ་དུས་རང་བཞིན་ན་ཆོད་དང་ཞེས་བཅུ་བསྟན་པའི་དགེ་མཚན་ཅི།ལན། བཤད་རྒྱུད་ལེའུ་ཉེར་བརྒྱད་པའི་གནོད་བྱ་ཡུལ་དུས་སོགས་བཅུ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 95ནི་དམན་ལྷག་ལོག་པའི་བཅོས་ཉེས་དང་བྲལ་ཏེ་ནད་དང་འཚམས་པའི་གཉེན་པོ་བསྟེན་པའི་ཆེད་ཡིན་ཞིང་། རྒྱུད་ཆེན་ལེའུ་བཅུ་གསུམ་པའི་རྒྱུ་རྐྱེན་ཡུལ་དུས་སོགས་བཅུ་ནི་ལྟར་སྣང་རྟགས་ཀྱི་དབང་དུ་མ་ཤོར་བར་ཚ་གྲང་གི་དབྱེ་བ་འཁྲུལ་མེད་དུ་རྟོགས་པའི་ཆེད་ཡིན་ནོ། །༢༦ ཚ་གྲང་གལ་མདོའི་འཁྲུལ་སོ་རིམ་པར་བསལ་ཐབས་ལྟར་སྣང་ལྔ་དྲུགས་ཞེས་པ་དེའ་ལྟར་ཡིན་ནམ།ལན། རྒྱུད་ ལས། ནད་ གཞིའི་ ལྟར་ སྣང་ འཁྲུལ་ སོ་ རྟགས་ ཀྱིས་བསལ། ། རྟགས་ཀྱི་ལྟར་སྣང་འཁྲུལ་སོ་བཅོས་ཀྱིས་བསལ། ། བཅོས་ཀྱི་ལྟར་སྣང་འཁྲུལ་སོ་གོམས་པས་བསལ། ། གོམས་པའི་ལྟར་སྣང་འཁྲུལ་སོ་སྐྱེད་ཀྱིས་བསལ། ། བཅོས་སྐྱེད་ལྟར་སྣང་འཁྲུལ་སོ་ཆུ་ཡིས་བསལ། ། ཆུ་མདོག་ལྟར་སྣང་འཁྲུལ་སོ་ཀུ་ཡས་བསལ། ། དེ་ལ་ནོར་བ་ནམ་ཡང་འབྱུང་མི་སྲིད། ། དེ་དག་ལྟར་སྣང་ལྔ་ཕྲུགས་ཞེས་བྱ་སྟེ། ། འཁྲུལ་མེད་ཚ་གྲང་གནད་ཀྱི་གལ་མདོ་ཡིན། ། ཞེས་གསུངས་པ་འདིའོ། །ས་བཅད་བདུན་པ། གསོ་བྱེད་ཐབས།༡ ནད་སྤྱིའི་གསོ་ཚུལ་གྱི་རྩ་དོནའ་ལྟར་ཡིན་ནམ།ལན། རྒྱུད་ལས། དང་པོ་རླུང་ལ་སོགས་པ་ཇི་སྙེད་ནད། ། རང་གནས་གསོག་པའི་དུས་སུ་བསལ་བར་བྱ། ། ལངས་ཤིང་རྒྱས་ནས་ནད་གཞན་འཁྲུག་བྱེད་ཕྱིར། ། གཞན་ལ་གནོད་པ་མེད་པའི་སྦྱོར་བས་གསོ། ། ནད་

96 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གཞན་སྐྱེས་ན་ནད་སྟོབས་གང་ཆེ་བཅོས། ། ཞེས་གསུངས་པ་འདིའོ། །༢ ཕྱི་མ་ད་དུ་ཟས་ཞུ་སྨན་ལ་སྨན་ཞུ་ཟས་བཏང་གཙེས་ཞེས་པ་དང་།བཤདརྒྱུད་དུ་སྨན་བཏང་ཚུལ་བཅུ་ལྟར་མ་བཏང་བར་ཀུན་ལ་ཞུ་དུས་བཏང་ན་རྨོངས་པའི་ལུགས་ཡིན་ཞེས་གསུངས་པ་གཉིས་ཕན་ཚུན་མི་འགལ་ལམ།ལན། མི་འགལ་ཏེ། ཕྱི་མ་རྒྱུད་དུ་ཟས་ཞུ་སྨན་ལ་སྨན་ཞུ་ཟས་བཏང་གཅེས་ཞེས་པ་ནི་སྤྱིའི་གཏོང་ཚུལ་ཏེ་ནད་ཕལ་མོ་ཆེ་ལ་དེ་ལྟར་གཏོང་ཆོག་པ་དང་འཇུ་སླ་བའི་དགེ་མཚན་ཡོད་པ་བཅས་ལ་གཞིགས་ནས་གསུངས་པ་དང་།བཤད་རྒྱུད་དུ་ནད་ཀྱི་གནས་དང་མཚན་ཉིད། ནད་ལྡང་བའི་དུས་བཅས་ལ་བལྟས་ནས་གང་ལ་དེ་འཚམ་གྱི་ནད་དང་སྦྱར་ཏེ་སྨན་གཏོང་ཚུལ་མི་འདྲ་བ་བཅུ་བསྟན་པ་ནི་བྱེ་བྲག་གི་སྨན་གཏོང་ཚུལ་ཡིན་པས་དེ་གཉིས་སྤྱི་དང་བྱེ་བྲག་གི་འབྲེལ་བར་གྲུབ་པས་སོ། །༢ རླུང་མཁྲིས་བད་གན་གྱི་ནད་སོ་སོར་སད་མདའི་སྨན་གང་དང་གང་གཏོང་དགོས་སམ།ལན། རླུང་གི་ནད་ལ་སད་མདའ་སྲེ་ལོང་གི་ཐང་དང་། མཁྲིས་པའི་ནད་ལ་སད་མདའ་ཏིག་ཏའི་ཐང་། བད་ཀུན་གྱི་ནད་ལ་སད་མདའ་རྒྱམ་ཚ་གསུམ་ཐང་གཏོང་དགོས་སོ། །༤ ཚ་བ་སྟོབས་ཅན་ནད་ལ་ཆུ་བཞི་དང་གྲང་བ་སྟོབས་ཅན་ནད་ལ་མེ་བཞིས་བཅོས་ཞེས་པ་དེ་གང་དང་གང་ཡིན་ནམ།ལན། རྩ་བར། ཚ་བ་སྟོབས་ཅན་ནད་ལ་ཆུ་བཞི་དབབ། ། ག་བུར་རྩེ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 97ཆུང་སྨན་དང་དཔྱད་ཀྱི་ཆུ། ། ཁ་ཟས་ཡིན་ལ་གཏད་པ་ཟས་ཀྱི་ཆུ། ། བསིལ་སར་སྡོད་པ་སྤྱོད་ལམ་ཆུ་ཡིས་བཅོས། ། གྲང་བ་སྟོབས་ཅན་ནད་ལ་མེ་བཞི་སྤོར། ། དྲོད་དགུ་སྦྱར་བ་སྨན་གྱི་མེ་ཡིན་ཏེ། ། མེ་བཙའ་དཔྱད་མེ་དྲོད་བཅུད་ཟས་ཀྱི་མེ། ། གནས་གོས་དྲོ་བ་སྤྱོད་ལམ་མེ་ཡིས་བཅོས། ། ཞེས་གསུངས་པ་འདིའོ། །༥ གསོ་ཚུལ་མི་འདྲ་བ་དགུ་བསྟན་པའི་དགོས་པ་དང་རིན་ཐང་ཅི་ཡིན་ནམ།ལན། གསོ་ཚུལ་དགུ་ནི་ནད་རིགས་སྤྱི་བྱེ་བྲག་དང་བཅས་པ་གསོ་བཅོས་བྱེད་པའི་བརྒྱུད་རིམ་ནང་ནད་གཞིའི་ངོ་བོ་མི་འདྲ་བ་དང་། འཕེལ་རིམ་གྱི་གནས་སྐབས་མི་འདྲ་བ། མངོན་ཚུལ་གྱི་མཚན་ཉིད་མི་འདྲ་བ་སོགས་ཀྱི་ཁྱད་ཆོས་དངོས་དང་བསྟུན་ནས་གང་ལ་དེ་འཚམ་གྱི་གསོ་ཚུལ་ཁྱར་པར་ཅན་འཛིན་དགོས་པའི་ཐབས་དཔེ་དོན་དང་བཅས་གསལ་བར་སྟོན་པའི་རིག་པ་ཞིག་ཡིན་གཤེས། དེ་ནི་རང་རེའི་གསོ་རིག་གི་ནད་གཞི་གསོ་ཚུལ་གྱི་མན་ངག་ཆེན་པོ་དང་ནད་སྨན་སྤྲོད་པའི་གཅུས་གཟེར་ལྟ་བུ་ཡིན།༦ གཉེན་པོ་བཞི་བསྟེན་པའི་གོ་རིམ་ལ་རྒྱུད་ལས་ཟས་སྤྱོད་སྨན་དཔྱད་དང་། སྨན་དཔྱད་ཟས་སྤྱོད། སྤྱོད་ལམ་ཟས་དང་སྨན་དཔྱད་ཅེས་མི་འདྲ་བ་དུ་མ་འབྱུང་བ་ལ་དམིགས་བསལ་གྱི་དགོས་པ་ཅི་ཡོད་དམ།ལན། ཟས་སྤྱོད་སྨན་དཔྱད་ཅེས་པ་ནི་སྤྱིར་བཏང་དང་ཡོངས་ཁྱབ་ལ་ཁ་གཏད་པ་དང་། ཁྱད་པར་དུ་ནད་རིགས་སྟོབས་ཆུང་གི་གྲས་ལ་གཞིགས་ནས་

98 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གསུངས། སྨན་དཔྱད་ཟས་སྤྱོད་ཅེས་པ་ནི་ཤིན་ཏུ་སྟོབས་ཆེ་བའི་ཚ་གྲང་གང་རུངགི་ནད་རྣམས་ལ་གཉེན་པོ་བཞི་བོ་དཔུང་བསྐྱེད་དེ་ཤུགས་ཆེན་པོ་བསྟེན་པར་དགོངས་པ་དང་། སྤྱོད་ལམ་ཟས་དང་སྨན་དཔྱད་ཅེས་པ་ནི་ནད་བྱེ་བྲག་པའི་དགོས་མཁོ་ལ་གཞིགས་ནས་གསུངས་པ་ཡིན།༧ རྟེན་དང་བརྟེན་པ་འཕེལ་ཟད་བཅོས་ཐབས་གཅིག་ཅེས་པའི་གོ་དོནའ་ལྟར་ཡིན་ནམ།ལན། སྤྱིར་ལུས་ནད་གཉེན་པོ་ཐམས་ཅད་འབྱུང་བ་བཞི་ལས་གྲུབ་པས་ན་རྟེན་ལུས་ཟུངས་ལ་སོགས་པའི་གནོད་བྱ་རྣམས་དང་བརྟེན་པ་གནོད་བྱེད་ཉེས་པ་རྣམས་འཕེལ་པ་དང་ཟད་པ་གཉིས་ཀྱི་བཅོས་ཐབས་གཅིག་སྟེ། དཔེར་ན་རྟེན་དྭངས་མ་འཕེལ་པ་དང་བརྟེན་པ་བད་ཀུན་འཕེལ་པའི་བཅོས་ཐབས་སྨྱུང་བ་གཅིག་པུས་བཅོས་པ་དང་། རྟེན་ཁྲག་ཟད་པ་དང་བརྟེན་པ་མཁྲིས་པ་ཟད་པ་གཉིས་བརྟ་བ་གཅིག་པུས་གསོ་དགོས་མོད། རྟེན་རུས་པ་དང་བརྟེན་པ་རླུང་གི་འཕེལ་ཟད་ཀྱི་བཅོས་ཐབས་གོང་དང་མི་འདྲ་སྟེ། རླུང་འཕེལ་པ་དང་རུས་པ་ཟད་པ་གཉིས་བརྟ་བའི་ཐབས་གཅིག་པུས་བཅོས་ལ། རླུང་ཟད་པ་དང་རུས་པ་འཕེལ་པ་ལ་ཉམས་དམད་སྨྱུང་བའི་ཐབས་གཅིག་པུས་གསོ་བར་བྱ།འདིའི་ཐད་ལ་ཟུར་མཁར་བའི་རྡོ་རིང་མཛེས་བྱེད་དུ། བཤད་རྒྱུད་དུ། རྟེན་དང་བརྟེན་པ་འཕེལ་ཟད་བཅོས་ཐབས་གཅིག ། ཅེས་གསུངས་པ་ནི་དངོས་བསྟན་སྤྱིར་བཏང་བ་ཡིན་ལ། དམིགས་བསལ་དུ་ཡན་ལག་བརྒྱད་པར། རུས་པརྙུང་གཉིས་ལ་འདི་མིན། ། ཞེས་པས་མཁྲིས་པ་དང་བད་ཀུན་གཉིས་ཀྱི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 99རྟེན་ལུས་ཟུངས་དང་བཅས་པ་འཕེལ་ཟད་ཀྱི་བཅོས་ཐབས་གཅིག་ཀྱང་རུས་པ་དང་རླུང་གཉིས་འཕེལ་ཟད་བཅོས་ཐབས་མི་གཅིག་སྟེ། རུས་པ་འཕེལ་པའི་ཚེ་རླུང་ཟད་ཅིང་། རླུང་འཕེལ་པའི་ཚེ་རུས་པ་ཟད་འགྲོ་བས། བཅོས་ཐབས་གོ་ལྡོག་སྟེ་ཤེས་དགོས་པ་ཡིན་ནོ། ། ཞེས་པ་ལས་ཀྱང་འཐུས་སོ། །ས་བཅད་བརྒྱད་པ། བྱ་བྱེད་སྨན་པ།༡ མན་པའི་་དྲུག་པོ་གང་དང་གང་ཡིན་ནམ།ལན། ཆོས་རབ་ཏུ་རྣམ་པར་འབྱེད་པའི་བློ་གྲོས་དང་ལྡན་པ་དང་།སེམས་ཅན་ཀུན་ལ་ཕན་པར་འདོད་པའི་བསམ་པ་མཆོག་ཏུ་དཀར་བ། དམ་ཚིག་དང་ལྡན་ཞིང་གཙང་བར་བསྲུང་ནུས་པ། ལུས་ངག་ཡིད་གསུམ་གྱི་རྣམ་པ་བཟོ་བ། བྱ་བ་གང་ཞིག་བྱེད་ཀྱང་དུས་ལས་མི་གཡོལ་བའི་བརྩོན་འགྲུས་དང་ལྡན་པ། འཇིག་རྟེན་མི་ཆོས་ལ་མཁས་པ་བཅས་དྲུག་གོ །༢ དམ་ཆིག་ལྡན་པའི་བློ་བཞག་རྣམ་པ་དྲུག་པོ་གང་གང་ཡིན་ནམ།ལན། རྩ་བར། དང་པོ་སློབ་དཔོན་གསུང་དང་གསོ་དཔྱད་དང་། །མཆེད་དང་ནད་པ་རྣག་ཁྲག་རྣམ་དྲུག་ལ། སངས་རྒྱས་དྲང་སྲོང་གསུང་དང་བཀའ་རྒྱུད་དང་། ། གྲོགས་སྤུན་བུ་ཚ་ཁྱི་ཕག་ལྟ་བུ་ནི། ། བློ་བཞག་པ་ཡི་དམ་ཚིག་དྲུག་བསྲུང་བྱ། ། ཞེས་སོ། །༢ མན་པ་ཟུགཅ་འབྱིན་པ་ཡན་ལག་བཞི་ནི་གང་གང་ཡིན་ནམ།ལན། སྨན་པ་གང་ཞིག་ནད་ལ་མཁས་པ་དང་། ནད་སློང་བ་ལ་མཁས་

100 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།པ། ནད་བྱུང་བ་སྤོང་བ་ལ་མཁས་པ། སྤང་བ་ཕྱིས་མི་འབྱུང་བ་ལ་མཁས་པ་བཅས་ལགས།༤ སྨན་པའི་འཆལ་སྤྱོད་གསུམ་པོ་གང་གང་ཡིན།ལན། བསླུ་བྲིད་རྫུན་འཕྲུལ་ཆེ་བ་སྨན་པ་འཆལ། ། ཁས་བླངས་དོན་ཐོག་མི་རྒྱུག་སྨན་པ་འཆལ། ། ལེ་ལོ་ཆང་དབང་ཆེ་ན་སྨན་པ་འཆལ། ། ཞེས་པ་འདི་ནི་སྨན་པས་ངེས་པར་དུ་དོར་དགོས་པའི་འཆལ་བར་སྤྱོད་པ་གསུམ་ཡིན།ག སངས་རྒྱས་སྨན་བླའི་གཟུངས་སྔགས་ལེགས་སྦྱར་སྐད་དུ་བཞག་དགོས་པའི་རྒྱུ་མཚན་ཅི།ལན། སཾ་སྐྲྀ་ཏའི་སྐད་འདི་ཉིད་རྒྱལ་བ་ཐམས་ཅད་ཀྱི་གསུང་རྡོ་རྗེས་བྱིན་གྱིསརླབས་པའི་སྐད་ཡིན་གཤིས་བྱིན་རླབས་ཀྱི་ཚན་ཁ་མི་ཉམས་ཤིང་རྒྱུད་ལ་བྱིན་རླབས་འཇུག་པའི་ཆེད་དུ་ལེགས་སྦྱར་སྐད་དུ་བཞག་པ་ཡིན།༦ ཚེ་རིག་འཛིན་པ་རྣམས་ལ་སྨན་ཕ་ཞེས་དོན་ཅི་ཡིན་ནམ།ལན། འགྲོ་བ་ནད་པ་རྣམས་ལ་ཕས་བུ་ལ་བརྩེ་བ་ལྟར་ནད་པར་བྱམས་སྙིང་རྗེས་སྐྱོང་བའམ། ཕས་བུ་འཇིགས་པ་ལས་སྐྱོབ་པ་ལྟར་ནད་པ་ནད་ཀྱི་འཇིགས་པ་དང་ཟུག་རྔུའི་སྡུག་བསྔལ་ལས་སྐྱོབ་པར་བྱེད་པས་ན་སྨན་ཕ་ཞེས་བརྗོད།༧ ཚད་མེད་བཞི་བོ་གང་དང་གང་ཡིན་ནམ།ལན། ཚད་མེད་བཞི་ནི་སྙིང་རྗེ་དང་། བྱམས་པ། དགའ་བ། བཏང་སྙོམས་བཅས་སོ། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 101ས་བཅད་དགུ་པ། མཇུག་དོན་ཡོངས་གཏད།༡ འགྲོ་བའི་ལུས་འདི་འབྱུང་བ་བཞི་ལས་གྲུབ་ཅེས་ལུས་ཆགས་པའི་མཐར་ཐུག་གི་རྒྱུ་ལ་འབྱུང་བ་བཞི་བཞག་པ་ལས་འབྱུང་བ་ལྔ་མ་ཡིན་པའི་རྒྱུ་མཚན་ཅི།ལན། དེ་ནི་ནམ་མཁའ་རྒྱུའི་གཟུགས་སུ་མ་བཞག་ལ། ནམ་མཁའ་སྟོང་བའི་ཆ་དེ་འབྱུང་བ་གཞན་བཞི་ལ་སྤྱི་ཁྱབ་ཏུ་གནས་པ་དང་། ས་ཆུ་མེ་རླུང་བཞི་བོ་ནམ་མཁའི་ཁོངས་སུ་སྐྱེ་ཞིང་འཕེལ་པ་ཙམ་ལས། ནམ་མཁའ་ནི་གཟུགས་ཅན་མ་ཡིན་པས་གཟུགས་སུ་མི་རུང་སྟེ། མངོན་པ་མཛོད་ལས། འདུས་མ་བྱས་རྣམ་གསུམ་ཡོད་དེ། ། ནམ་མཁའ་དང་ནི་འགོག་པ་གཉིས། ། ཞེས་གསུངས་པ་བཞིན་ནམ་མཁའ་ནི་འདུས་མ་བྱས་ཡིན་གཤིས་རྒྱུ་རྐྱེན་གྱི་རྣམ་བཞག་ཏུ་མི་རུང་ཞིང་། རྒྱུ་རྐྱེན་རྟེན་འབྲེལ་གྱི་རྣམ་བཞག་ཡོད་ན་འདུས་བྱས་ཡིན་ལ།ཚོ འདུས་བྱས་ལ་མི་རྟག་པའི་མཚན་ཉིད་ཡོད་པའི་ཕྱིར་ནམ་རྒྱུན་གཟུགས་འགྲུབ་བྱེད་ཀྱི་རྒྱུ་སྟོན་སྐབས་འབྱུང་བ་བཞི་ཞེས་བརྗོད་པ་རྒྱུན་འབྱམས་སུ་སོང་ཡོད།༢ ལུས་ནད་གཉེན་པོ་བདག་ཉིད་གཅིག་པར་འབྲེལ། ། ཞེས་པའི་དོན་མདོར་བསྡུས་ཤིག་བརྗོད་ཐུབ་བམ།ལན། ཁུ་ཁྲག་སེམས་གསུམ་ནི་ལུས་ཆགས་པའི་རྒྱུ་ཡིན་པ་རྒྱུད་རང་གི་དགོངས་དོན་ཡིན་ཞིང་། ཕ་མ་གཉིས་ཀྱི་ཕུང་ཁམས་འབྱུང་བ་ལྔས་འཚོ་ཞིང་

102 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གནས་པ་དང་། ཁུ་ཁྲག་གཉི་ག་ནི་འབྱུང་བ་ལྔ་ལྡན་ཟས་ཀྱི་དངས་མ་ཡིན་ཕྱིར་དེ་གཉིས་ནི་མིག་གི་སྤྱོད་ཡུལ་ལས་འདས་པའི་ཕྲ་ཞིང་ཕྲ་བའི་འབྱུང་བའི་རྫས་རྒྱུན་ཕྲ་མོ་ལས་གྲུབ་པ་དང་། དེ་མིན་གང་རྣམ་ཤེས་ཚོགས་དྲུག་སོགས་ཀུན་གྱི་གཞི་གྱུར་པའི་སེམས་དེར་ཤིན་ཏུ་ཕྲ་བའི་འབྱུང་བའི་རང་གཤེས་ཡོད་པ་གཞུང་འགྲེལ་རྣམས་སུ་གསུངས་འདུག དེས་ན་འགྲོ་བའི་ལུས་འདི་ཉིད་མངལ་དུ་གྲུབ་པའི་མཐར་ཐུག་གི་རྒྱུ་ནི་འབྱུང་བ་བཞི་ཡིན་པ་མ་ཟད། བར་དུ་འབྱུང་བའི་རྒྱུན་ལ་བརྟེན་ནས་ལུས་འཕེལ་ཞིང་རྒྱས་པར་བྱེད་པ་དང་། ཐ་མ་ཡང་འབྱུང་བ་འཁྲུགས་པའི་དབང་གིས་རིམ་གྱིས་ཉམས་ནས་ལུས་འཇིག་པར་བྱེད།ནད་ཀྱི་སྐོར་ནི་ལུས་འདི་ཉིད་དང་ཐོག་མའི་མངལ་དུ་ཆགས་པའི་སྐབས་དེར་ཕ་མའི་ཁམས་དཀར་དམར་གཉིས་ཀྱི་ངོ་བོར་ཐོག་མ་ཉིད་ནས་དུག་སྐྱེད་སྲིན་འབུའི་ཚུལ་དུ་རྒྱུ་དུག་གསུམ་གྱི་འབྲས་བུ་རླུང་མཁྲིས་བད་ཀུན་གྱི་རང་བཞིན་རང་ཆས་སུ་ཡོད་པ་དང་། ལུས་ལ་ལྷན་སྐྱེས་སུ་གནས་པའི་རླུང་མཁྲིས་བད་ཀུན་གསུམ་པོ་ཕྱི་ནང་གི་རྐྱེན་གང་དང་མ་འཕྲད་པར་ཐ་མལ་དུ་གནས་པའི་སྐབས་དེ་ནི་ནད་མངོན་སུམ་དུ་གྱུར་པ་རྣམས་ཀྱི་རྒྱུའི་གཙོ་བོ་ཡིན་པ་ལས་ནད་དངོས་མ་ཡིན་ཞིང་། གལ་ཏེ་རྐྱེན་ག་གེ་མོ་དང་ཕྲད་ནས་རྣམ་པ་གཞན་དུ་གྱུར་ན་གནོད་བྱ་དང་གནོད་བྱེད་སོགས་ལུས་ཀྱི་འབྱུང་ཁམས་རྣམས་འཕེལ་ཟད་འཁྲུགས་གསུམ་དུ་གྱུར་ནས་ལུས་ལ་གདུང་བའི་ནད་དུ་འགྱུར། སྐབས་དེར་མཁྲིས་པ་མེ་དང་བད་ཀུན་ས་ཆུ་ལྟ་བུ་འབྱུང་བ་བཞི་དང་རླུང་མཁྲིས་བད་ཀུན་གསུམ་ཕན་ཚུན་མཚན་ཉིད་མཐུན་པས་འབྱུང་བ་བཞི་བོ་ཉེས་པ་གསུམ་ལ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 103སྦྱར་ནས་ནད་ཁམས་ཀྱི་ངོ་བོར་འགྲེལ་བཤད་དང་རྣམ་གྱུར་ནད་ཀྱི་རང་བཞིན་མཐའ་དག་འབྱུང་བཞིའི་ངོར་མདོར་ཧྲིལ་གྱིས་དྲིལ་བ་ཡིན།དེ་ཡང་འབྱུང་བ་བཞི་ནི་བརྟན་གཡོའི་དངོས་པོ་ཡོངས་རྫོགས་འགྲུབ་བྱེད་ཀྱི་རྒྱུ་འབའ་ཞིག་ཡིན་པས་ན། ལུས་ཀྱི་འབྱུང་ཁམས་གསོ་ཞིང་ནད་གཞི་འཇོམས་པར་བྱེད་པའི་གཉེན་པོ་སྨན་ཡང་འབྱུང་བཞིའི་ངོ་བོ་ཉིད་ལས་མ་འདས་ཤིང་ཐམས་ཅད་འབྱུང་བ་ཚོགས་པ་ལས་གྲུབ་པ་ནི་རྒྱུད་ལས་རྟེན་ནི་འབྱུང་བ་ལྔ་ལས་སྐྱེ་འགྱུར་ཏེ་ཞེས་པ་ལས་འཁུམས། མདོར་ན་འབྱུང་བ་བཞི་ནི་ལུས་ཆགས་གནས་འཇིག་གསུམ་གྱི་རྩ་བ་ཡིན་པ་དང་། ཕྱི་ནང་གི་འབྱུང་ཁམས་མ་སྙོམས་པ་ལས་ཚེ་སྲོག་ལ་གནོད་ཅིང་གདུང་བའི་རྣམ་གྱུར་ནད་འགྲོ་ལྡོག་བྱེད་པ་མ་ཟད། ཁམས་མ་སྙོམས་པ་སྙོམས་པར་བྱེད་པའི་གཉེན་པོ་སྨན་ཡང་འབྱུང་བའི་རང་བཞིན་ལ་དག་ལས་པ་བཅས་མདོར་དྲིལ་ནས་བཤད་ན་ལུས་ནད་གཉེན་པོ་གསུམ་འབྱུང་བཞི་ལ་བརྟེན་ནས་སྐྱེད་ཅིང་གྲུབ་པ་དང་།དེ་གསུམ་པོ་ངོ་བོ་བདག་གཅིག་གི་རང་བཞིན་ཟབ་གསལ་དུ་བཀྲོལ་བ་དེ་ལྟར་ཡིན། ་༢ རྒྱདཀྲི་ཆེ་བ་བཅུ་གཅིགའ་ལྟར་ཡིན་ནམ།ལན། གཡུ་ཐོག་པས། ཡང་རྩེ་རྒྱལ་པོ་སྤྱི་འགྲེལ་རྩ་བ་དང་། ། འབྱུང་གནས་མེ་ལོང་མཇུག་སྡུད་ཆར་རྒྱུན་དང་། ། སྐྱབས་སྦྱིན་སྤྱི་ནོར་ཡིད་བཞིན་ནོར་བུ་སྟེ། ། དཔལ་ལྡན་རྒྱུད་ཀྱི་ཆེ་བ་བཅུ་གཅིག་ཡིན། ། ཞེས་གསུངས་པ་འདིའོ། །

104 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༤ ཚ་བའི་ནད་ལ་ལོག་གནོན་དྲོད་དང་གྲང་བའི་ནད་ལ་ལོག་གནོན་བསིལ་བསྟེན་སྐབས་དོ་སྣང་བྱེད་དགོས་ས་ཅི་ཡོད་དམ།ལན། སྤྱིར་ནད་ཚ་གྲང་གི་ངོ་བོ་མ་ནོར་བར་ངོས་ཟིན་པ་དེ་ལ་རང་རང་གི་གཉེན་པོ་བསིལ་བཅོས་སམ་དྲོད་བཅོས་ནན་གྱིས་བསྟོན་ན་ཕན་ཞིང་བཅོས་ཐུབ་མོད། གཉེན་པོ་བསིལ་དྲོད་གང་དགོས་མ་འཁྲུལ་བར་བསྟེན་ཡང་མ་ཕན་པ་རྣམས་ལ་ལོག་གནོན་ཚ་བ་ལ་དྲོད་དང་གྲང་བ་ལ་བསིལ་བསྟེན་དགོས་ཚེ་དུས་དང་ཚད་ལ་སྦྱར་ཤེས་པ་གནད་ཡིན། གང་ལགས་ཤེ་ན། ལོག་གནོན་བསྟེན་པ་སྔ་དྲགས་ན་གཉེན་པོ་ནད་ཀྱི་གྲོགས་སུ་སོང་ནས་སྲོག་འཕྲོག་ངེས་ཤིང་། ལོག་གནོན་བསྟེན་པ་ཁ་ཐལ་ན་ཚ་བ་ལ་འདས་དང་གྲང་བ་གཏིང་འཁར་བ་སོགས་སུ་གྱུར་ནས་སྲོག་ལ་རྒོལ་བས་སོ། །༥ རྒྱུད་བཞིའི་མཇུག་དོན་དུ་བསྟན་པའི་གཅེས་བཟུང་བཞི་ནི་གང་དང་གང་ཡིན་ནམ།ལན། རིམས་ལ་མ་སྨིན་སྟོངས་ཚད་གཅེས་པར་བཟུང་། ། འགྲམས་དང་འཁྲུགས་ལ་རྒྱས་ཚད་གཅེས་པར་བཟུང་། ། དུག་དང་སྨུག་པོ་རྙིངས་ཚད་གཅེས་པར་བཟུང་། ། བད་མཁྲིས་ནད་ལ་གབ་ཚད་གཅེས་པར་བཟུང་། །ཞེས་པ་འདིའོ། །༦་ རྒྱུད་བཞིའི་མཇུག་དོན་དུ་ནད་གཞི་ལ་གཞིགས་ནས་དཔྱད་ཀྱི་མཆོག་ཇི་ལྟར་གསུངས་ཡོད།ལན། ཁྲག་ནད་དཔྱད་མཆོག་ཀུན་ལ་གཏར་ག་མཆོག ། མཁྲིས་པའི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 105ནད་ལ་ཁྲུས་དང་སྦྱང་བ་མཆོག ། བད་ཀུན་ནད་ལ་སྐྱུགས་དང་མེ་བཙའ་མཆོག ། རླུང་གི་ནད་ལ་བསྐུ་མཉེ་འཇམ་རྩི་མཆོག ། འབྲས་ཀྱི་ནད་ལ་ལུམས་དང་མེ་བཙའ་མཆོག ། ཅེས་སོ། །༧ རྒྱད་བཞིའི་མཇུག་དོན་དུ་ཟས་སྤྱོད་སོགས་ཀྱི་མཆོག་བཤད་པ་དེ་གང་དང་གང་ཡིན་ནམ།ལན། རྒྱུད་ལས། ཟས་ཀྱི་མཆོག་ཏུ་ནས་རྙིང་རྩམ་པ་མཆོག ། སྐོམ་གྱི་མཆོག་ཏུ་ཤོང་དཀར་རྩེ་མོ་མཆོག ། མི་རྔུལ་བཅག་པ་སྤྱོད་ལམ་མཆོག་ཡིན་ནོ། ། ཞེས་གསུངས།། ཁྲག་ནད་ཀུན་ལ་གཏར་ག་མཆོག་ཡིན་པའི་རྒྱ་མཚན་ཅི།ལན། ཁྲག་གི་ནད་རིགས་ལ་ངན་ཁྲག་དང་ཁྲག་རླངས་འདོན་དགོས་པས་སྨན་གྱིས་བཅོས་པ་ལས་ཁྲག་གཏར་ན་ཕན་སྐྱེད་ཆེ་བས་གཏར་ག་ཉིད་མཆོག་ཏུ་གྱུར་པར་བཤད།འ རྒྱུད་བཞིའི་མཇུག་དོན་དུ་བསྟན་པའི་གཙོར་བཟུང་ལྔ་ནི་གང་དང་གང་ཡིན་ནམ།ལན། ཚད་པ་ཀུན་ལ་ཞུ་འཁྱག་གཙོ་བོར་བཟུང་། ། ཕོ་མཆེར་མཁལ་ནད་བད་ཀུན་གཙོ་བོར་བཟུང་། ། གློ་མཆིན་མཁྲིས་པ་ཚད་པ་གཙོ་བོར་བཟུང་། ། སྙིང་སྲོག་ལོང་ལ་རླུང་ཉིད་གཙོ་བོར་བཟུང་། ། ཁོང་ནད་ཀུན་ལ་ཕོ་བ་གཙོ་བོར་བཟུང་། ། ཞེས་སོ། །༡༠ ཕོ་མཆེར་མཁལ་ནད་ལ་བདཀན་གཙོ་བོར་འཛིན་དགོས་དོན་ཅི།

106 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། ཕོ་བ་ས་ཁམས་ནི་བད་ཀུན་གྱི་གནས་ཡིན་ཞིང་། དེ་བཞིན་མཆེར་བ་ས་ཁམས་དང་མཁལ་མ་ཆུ་ཁམས་གཉིས་བད་ཀུན་ས་ཆུའི་ཁམས་དང་ཕྱོགས་མཐུན་ཞིང་། བད་ཀུན་ནི་གྲང་བའི་གཞི་རྟེན་ཡིན་སྟབས་གནས་དེ་རྣམས་སུ་བད་ཀུན་གྲང་ནད་འབྱུང་སླ་བས་དེ་དག་གསོ་ཚེ་བད་གན་གཙོ་བོར་བཟུང་ནས་དྲོད་ཀྱིས་བཅོས་དགོས།༡༡ རྒྱུད་ཆེན་བཞི་སོ་སོའི་དགོས་པ་དང་ཁྱད་ཆོས་མདོར་ཧྲིལ་གྱིས་དྲིལ་ནའ་ལྟར་ཡིན་ནམ།ལན། ལེའུ་དྲུག་པས་མདོར་བསྟན་རྩ་བ་བཟུང་། ། བཤད་པའི་རྒྱུད་ཀྱིས་གསོ་རིག་སྤྱི་ཁོག་ཁྲོལ། ། མན་ངག་རྒྱུད་ཀྱིས་གང་བྱུང་ནད་རྣམས་གསོ། ། ཕྱི་མ་རྒྱུད་ཀྱིས་ལག་ལེན་མདོ་དོན་དྲིལ། ། ཞེས་གསུངས་པ་ལྟར་རོ། །༡༢ རྒྱུད་བཞི་བོ་སོ་སོའི་གསུང་པ་པོ་དྲང་སྲོང་རིག་པའི་ཡེ་ཤེས་དང་རྒྱད་བཞི་ཞུ་བ་པོ་དྲང་སྲོང་ཡིད་ལས་སྐྱེས་ནི་སངས་རྒྱས་སྨན་བླའི་གང་ལས་སྤྲུལ་བ་ཡིན།ལན། རྩ་རྒྱུད་ཀྱི་གསུང་པ་པོ་ནི་སངས་རྒྱས་སྨན་བླའི་ཐུགས་ཀྱི་སྤྲུལ་བ་ཡིན་ལ། བཤད་རྒྱུད་ནི་སྐུ་ཡི་སྤྲུལ་བ། མན་ངག་རྒྱུད་ནི་ཡོན་ཏན་གྱི་སྤྲུལ་བ།ཕྱི་མ་རྒྱུད་ནི་འཕྲིན་ལས་ཀྱི་སྤྲུལ་བ། རྒྱུད་བཞི་ཞུ་བ་པོ་དྲང་སྲོང་ཡིད་ལས་སྐྱེས་ནི་གསུང་གི་སྤྲུལ་བ་ཡིན་ནོ། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 107ས་བཅད་བཅུ་པ། ཉེས་གསུམ་གསོ་དི།༡ རླུང་མཁྲིས་བད་གན་གསུམ་ལ་ཉེས་པ་གསུམ་ཞེས་པ་དེ་གང་ལ་དགོངས་ནས་གསུངས་པ་ཡིན།ལན། དེ་ནི་འབྲས་བུའི་གནས་སྐབས་ལ་དགོངས་པ་སྟེ། ལུས་ལ་ལྷན་སྐྱེས་སུ་གནས་པའི་རླུང་མཁྲིས་བད་ཀུན་གསུམ་པོ་རྐྱེན་དང་ཕྲད་ནས་རྣམ་པར་གྱུར་ན་ལུས་སྲོག་ལ་གནོད་ཅིང་སུན་འབྱིན་པའི་ཉེས་པ་འབྱུང་བའི་ཕྱིར་ཉེས་པ་ཞེས་བཏགས།ན རྗོད་བྱེད་གཞུང་དོན་སྐབས་བཅོ་ལྔ་དེ་བརྗོད་བྱ་ཡན་ལག་བརྒྱད་ནང་སྡུད་ཚུལའ་ལྟར་ཡིན་ནམ།ལན། གསོ་ཐབས་ཡན་ལག་སྐབས་བཅོ་ལྔ་ལས་རིགས་གཙོ་བོར་བྱས་པའི་ཉེས་གསུམ་ལྡན་འདུས་གསོ་བའི་སྐབས་དང་། ཁོང་ནད་གསོ་བ། ཚད་པ་གསོ་བ་བཅས་སྐབས་གསུམ་དང་། གནས་གཙོ་བོར་བྱས་པའི་ལུས་སྟོད་གསོ་བ་དང་དོན་སྣོད་གསོ་བ། གསང་ནད་གསོ་བ་བཅས་སྐབས་གསུམ། འདྲེས་མར་བསྟན་པ་ཐོར་ནད་དང་ལྷན་སྐྱེས་རྨ་གསོ་བ་བཅས་བསྡོམས་པས་སྐབས་བརྒྱད་པོ་ཡན་ལག་བརྒྱད་ཀྱི་དང་པོ་ལུས་སྤྱི་གསོ་བའི་ཡན་ལག་ཏུ་བསྡུ་བ་དང་།དེ་ནས་བྱིས་པ་གསོ་བའི་སྐབས་དང་། མོ་ནད་གསོ་བའི་སྐབས། གདོན་ནད་གསོ་བའི་སྐབས། མཚོན་རྨ་གསོ་བའི་སྐབས། དུག་ནད་གསོ་བའི་སྐབས།གིས་པ་གསོ་བའི་སྐབས། རོ་ཙ་གསོ་བའི་སྐབས་བཅས་སྐབས་རེ་རེ་ཡན་ལག་

108 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དེ་དག་གི་ནང་དུ་བསྡུ་དགོས།༢ ཉེས་པ་གསུམ་ལས་རླུང་ནད་ཐོག་མར་བསྟན་པའགྱུ་མཚན་ཅི།ལན། རྒྱུད་ལས། དེ་ལ་རླུང་ནི་ནད་ཀུན་འཁྲུག་པའི་རྒྱུ། ། སྣ་འདྲེན་མཇུག་སྡུད་འཐོར་དང་ཁྱབ་པར་བྱེད། ། རང་རྒྱུད་གདུག་ཅིང་ནད་མང་རྩུབ་པའི་ཕྱིར། ། ཐོག་མར་རླུང་གི་བཅོས་ཐབས་བཤད་པར་བྱ། ། ཞེས་སོ། །༤ རིགས༠་སྒོ་ནས་དབྱེ་བའི་དྲུང་ནད་ཉི་ཤུ་བོ་གང་གང་ཡིན།ལན། རླུང་ནད་ཉི་ཤུ་ལ་རྒྱུད་ཆེན་ལས། རླུང་ནད་ཨ་ཝརྟ་དང་ད་རྒན་གཉིས། ། འགྲམ་པ་ཉམས་དང་ལྕེ་ལྡིབ་ཕྱོགས་གཅིག་གུག ། རྩ་འཛིན་གཞོགས་ཕྱེད་སྐམས་དང་ལུས་ཀུན་སྐམས། ། ཤིང་རེངས་དཔུང་འཇའ་བི་ཤ་ཙེ་དང་ནི། ། སྲ་འཐེང་དང་ནི་བརླ་རེངས་ཅེ་སྤྱང་མགོ ། ཚེར་མ་གཟུགས་འཁུམས་ཁ་ལི་རྐང་བརྩེ་དང་། ། རྐང་པ་ཚ་བ་ཞེས་བྱ་ཉི་ཤུར་བཤད། ། ཅེས་གསུངས་པ་ལྟར་རོ། །༥ རླུང་གི་སྦྱི་གསང་དྲུག་པོ་གང་གང་ཡིན་ནམ།ལན། སྤྱི་གཙུག་དང་། ཨན་སྟོང་ཚིགས་པ་དང་པོ། ཚིགས་པ་དྲུག་པ།ཚིགས་པ་བདུན་པ། ཚིགས་པ་བཅུ་དྲུག་པ། བྲང་གཞུང་དཀར་ནག་མཚམས་བཅས་ལགས།༦་ རླུང་གི་ནད་ལ་བྱ་ར་སྒྲིམས་དགོས་དོན་ཅི།ལན། རླུང་ནི་ཚ་གྲང་གཉིས་གའི་ཟུང་དུ་འཇུག ། མཁྲིས་ཚད་འབུད་ཅིང་བད་ཀུན་གྲང་བ་འཁྱག ། དཔུ་འོར་སྐྱ་རྦབ་གཡོ་ཞིང་སྐྲན་རྣམས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 109སྒོང་། ། བསགས་པའི་ནད་རྣམས་ཐམས་ཅད་རླུང་གིས་སློང་། ། བྱེར་བའི་ནད་ཀུན་སྣ་འདྲེན་རླུང་གིས་བྱེད། ། ཚད་གཞུག་ཕལ་ཆེར་ཐོར་བུའི་རླུང་གིས་འབུད། ། དེ་ཕྱིར་རླུང་གི་ནད་ལ་བྱ་ར་སྒྲིམས། ། ཞེས་པའི་ལུང་གིས་སྒྲུབ་ནུས་སོ། །༧ རླུང་གི་ནད་ལ་གཉེན་པོ་དྲོད་བཅུད་ཀྱི་རིགས་བསྟེན་དགོས་པའི་རྒྱུ་མཚན་ཅི།ལན། རླུང་དང་བད་ཀུན་གྲང་བ་ཆུ་ཡིན་ཏེ། ། ཞེས་པ་ལྟར་རླུང་གི་རང་བཞིན་གྲང་བ་ཡིན་པས་དེར་གཉེན་པོ་དྲོད་ཀྱི་རིགས་བསྟེན་དགོས་པ་དང་།རླུང་ནད་ཕལ་ཆེར་ལུས་ཀྱི་ཟུངས་བཅུད་ཉམས་པ་ལས་བྱུང་བས་ན་གཉེན་པོ་བཅུད་ཀྱི་རིགས་བསྟེན་དགོས་སོ། །། རླུང་ནད་གསོ་སྐབས༠་འདོན་བཞི་བོ་གང་གང་ཡིན་ནམ།ལན། དེ་ནི་དཀར་འདོན་དང་། དམར་འདོན། སྒོག་འདོན། སྐྱུར་འདོན་བཅས་བཞི་ཡིན།ཁ མཁྲིས་པའི་མཚན་ཉིད་ཟུར་བདུན་པོའི་ནད་རྟགས་སྟོན་ཚུལ་ཇི་ལྟར་ཡིན་ནམ།ལན། མཁྲིས་པའི་མཚན་ཉིད་བདུན་ལས་སྣུམ་པ་ལྷག་པས་གདོང་པ་སྣུམ་ལ། དེ་བཞིན་རྣོ་བས་མྱུར་དུ་སྨིན་པ་དང་། ཚ་བས་ལུས་དྲོད་ཆེ་བ།ཡང་བས་གཉེན་པོའི་ཟློག་ཁ་ཡང་བ། དྲི་མནམ་པས་དྲི་ཆེན་དང་དྲི་ཆུ་སོགས་ཀྱི་དྲི་ཆེ་བ། འཁྲུ་བས་ཐུར་དུ་བཤལ་བ། གཤེར་བས་གཏར་ཁྲག་དང་ལུད་པ་

110 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སོགས་སླ་བ་བཅས་ཀྱི་རྟགས་རྣམས་འབྱུང་།༡༠ རིགས༠་མཁྲིས་པ་རྣམ་བཞི་བེེ་གང་དང་གང་ཡིན་ནམ།ལན། རིགས་ཀྱི་སྒོ་ནས་དབྱེ་ན་རྣམ་བཞི་སྟེ། ། ནད་གཞིའི་མཁྲིས་པ་ཐང་ལ་ལྷགས་པ་དང་། ། མེ་དྲོད་མཁྲིས་པ་གཞན་གྱི་གནས་གྱུར་དང་། །སྣོད་ཀྱི་མཁྲིས་པ་ཁ་ལུད་ཁ་ཤོར་དང་། ། ཐུན་མོང་མཁྲིས་པ་རྩ་རུ་རྒྱུ་བ་འོ། །ཞེས་གསུངས་པ་འདིའོ། །༡༡ ཐུན་མོང་མཁྲིས་པ་ཞེས་པ་དེ་གང་འདྲ་ཞིག་ལ་གོ་དགོས།ལན། ལུས་ཀྱི་མེ་ཁམས་དང་མཐུན་ཞིང་ཐུན་མོང་གི་བྱེད་ལས་ལྡན་པའི་ནད་གཞིའི་མཁྲིས་པ་དང་། སྣོད་ཀྱི་མཁྲིས་པ། མེ་དྲོད་མཁྲིས་པ་གསུམ་འདོམས་པ་ལ་གོ་དགོས།༡༢ གྲང་མཁྲིས་ལ་བཤང་བ་དཀར་པོ་འབྱུང་བའི་་མཚན་ཅི།ལན། སྤྱིར་མཁྲིས་པ་ནི་ལུས་དྲོད་ཀྱི་མངའ་བདག དྲི་ཆེན་གྱི་སེར་རྩི།ཆུ་སེར་གྱི་རྩ་བ་བཅས་ཡིན་པས། གྲང་མཁྲིས་ལ་བཤང་བ་དཀར་པོ་གྱུར་པ་ནི་མ་ཞུ་བས་མཁྲིས་ཡུལ་འཕྲོག་ནས་དྲི་ཆེན་གྱི་རྩི་རུ་གྱུར་པའི་མཁྲིས་ཁུ་ཚུལ་བཞིན་འབབ་མི་ཐུབ་པས་རེད།༡༢ མཁྲིས་པ་ཀྵ་ཡ་ནག་པོ་ཞེས་པའི་གོ་དོན་ཅི། མིང་འདི་ཇི་ལྟར་ཐོགས་པ་ཡིན།ལན། ཀྵ་ཡ་ནག་པོ་ནི་ལེགས་སྦྱར་སྐད་དེ་བོད་སྐད་དུ་བསྒྱུར་ན་ཟད་བྱེད་ནག་པོ་ཞེས་མཁྲིས་ནད་གདུག་པ་ཅན་ཞིག་གི་མིང་ཡིན་ཞིང་། འདིས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 111ཟིན་པའི་དུས་སུ་སྣོད་ཀྱི་མཁྲིས་པ་ཕྱི་ཤ་པགས་དང་བར་རྩ་རུས། ནང་དོན་སྣོད་ཀྱི་གནས་སུ་བྱེར་ཏེ་ལུས་ཟད་པར་བྱེད་པས་ན་ཟད་བྱེད་དང་། ནག་པོ་ནི་ནད་རང་གི་མདོག་ལ་བལྟས་ནས་བཏགས་པ་ཡིན་ལ་དོན་དུ་མཁྲིས་པའི་ནད་སྟོབས་ཡོངས་སུ་རྫོགས་པའི་དུས་ཡིན་ཞིང་། རྟགས་སུ་ཤ་པགས་སྔོ་ནག་ཏུ་གྱུར་པ་དང་སེན་མོར་ནག་ཐིག་འབྱུང་བའི་ཕྱིར་མིང་དེ་ལྟར་བཏགས།༡༤ བདཀན་རིགས་དྲུག་པོ་གང་དང་གང་ཡིན་ནམ།ལན། བད་ཀུན་ལྷེན་ནད་དང་། ལྕགས་དྲེག་གི་ནད། མེ་དྲོད་ཉམས་པའི་ནད། མགུལ་འགགས་ཀྱི་ནད། གྲུམ་བུ་དཀར་པོའི་ནད། འཇུ་སྐེམ་གྱི་ནད་བཅས་དྲུག་གོ །༡༥ བད་གན་མགུལ་འགགས་ཀྱི་ནད་འགྱུར་ངོ་བོ་དང་མིང་གི་རྣམ་གྲངས་ཇི་ལྟར་ཡིན་ནམ། ་ལན། བད་ཀུན་བེ་སྣབས་འཕེལ་ཏེ་ཕོ་བ་དང་བྲང་དང་གློ་བའི་ཡུལ་དུ་རྒྱས་ཤིང་། དེའི་རླངས་པ་ཟོ་མར་ཆགས་པ་ཇི་བཞིན་མིད་པའི་སྦུབས་སུ་ཆགས་ནས་མིན་པ་འཆུས་ཤིང་ཟས་སྐོམ་མི་ཐར་བར་འགགས་པར་གྱུར། མིང་གི་རྣམ་གྲངས་ལ་བད་ཀུན་གྲེ་ཐོག་དང་། བད་ཀུན་མིད་འཆུས། བད་ཀུན་རྐེ་འཆིང་སོགས་ཡོད།༡༦ བད་གན་སྐྱ་བོ་དང་། བད་གན་སེར་པོ། བད་གན་ནག་པོ།བད་གན་དམར་པོ་ཞེས་པའི་བརྡ་ཆད་དེ་དག་ཇི་ལྟར་བཏགས་པ་ཡིན་ནམ།ལན། ནད་ཀྱི་རྒྱུ་ས་ཆུའི་ཁམས་འཕེལ་ཏེ་མ་ཞུ་བ་ལས་བྱུང་ཞིང་ལུས་ཀྱི་

112 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།པགས་མདོག་སྐྱ་བོ་གྱུར་པས་ན་བད་ཀུན་སྐྱ་བོ་དང་། སྣོད་ཀྱི་མཁྲིས་པ་ཁ་ལུད་ནས་རྩ་མིག་ཏུ་བྱེར་ཏེ་ཤ་མདོག་སེར་པོར་འགྱུར་བ་ལ་བད་ཀུན་སེར་པོ།མཆེར་བར་གནས་ཤིང་རླུང་དང་བསྡོངས་པ་ལ་བད་གན་ནག་པོ། མཁལ་མའམ་གློ་ལ་གནས་པའི་སྐབས་སུ་བད་ཀུན་དམར་པོ་ཞེས་བྱ། ཡང་ན་བད་ཀུན་ཕོ་བར་བབས་ན་དཀར་པོ་དང་། མཁྲིས་པར་བབས་ན་སེར་པོ། མཆེར་བར་བབས་ན་ནག་པོ། གློ་བར་བབས་ན་དམར་པོ་ཞེས་པའི་ཟེར་སྲོལ་ཡང་མཆིས།༡༧ སྟེན་དང་ལྷེན་སྐྲན་གཉིས་མི་འདྲ་བའི་ཁྱད་པར་གང་ཡིན་ནམ།ལན། ཉེན་ཞེས་པ་ནི་བིད་ཀུན་བེ་སྣབས་འཕེལ་ནས་ཉེན་སྣའི་འོག་ཏུ་ཚོགས་ཏེ་ཕོ་བ་སྟོང་ངེར་ན་ལ་ནད་པར་སྐྲན་ཡོད་པར་སྣང་བ་ཙམ་ལས་ད་དུང་སྐྲན་དུ་དངོས་སུ་དྲིལ་མེད་པ་དང་། ཉེན་སྐྲན་ཞེས་པ་ནི་ཕོ་བའི་མེ་དྲོད་ཀྱིས་ཟས་སྐོམ་རྣམས་ཚུལ་བཞིན་མ་ཞུ་བའི་རྐྱེན་གྱིས་ཉེན་སྣའི་འོག་ཏུ་སྲ་མཁྲེགས་ཅན་གྱི་སྐྲན་ཆགས་པ་ལ་བྱའོ། །༡ར བད་གན་གྱི་ནད་ལ་ཕོ་བའི་ཁ་འཛིན་གཅེས་པར་འཛིན་དགོས་པའི་་མཚན་ཅི།ལན། རྩ་བར། སྤྱིར་ན་བད་ཀུན་ལྕི་རྟུལ་བསིལ་བའི་ཕྱིར། ། ཁོང་ནད་ཀུན་གྱི་རྩ་བ་བད་ཀུན་བྱེད། ། ཤ་ལྤགས་རྩ་ཚིགས་ཕྱི་རུ་བྱེར་བ་ཉུང་། །རང་གི་གནས་ལས་གཞན་དུ་ཞུགས་པ་དཀོན། ། ཕལ་ཆེར་མ་ཞུ་ཕོ་བར་རྒྱས་པའི་ས། ། དེ་ཕྱིར་ཕོ་བའི་ཁ་འཛིན་གཅེས་པ་ཡིན། ། ཞེས་པའི་ལུང་གིས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 113སྒྲུབ་ནུས་སོ། །༡༩ བད་གན་གྱི་ནད་བཅོས་སྐབས་སྨན་དཔྱད་རྣམས་ཡུན་རིང་པོར་དྲོད་དུ་སྤྲུག་དགོས་པའི་རྒྱ་མཚན་ཅི་ཡིན་ནམ།ལན། དང་པོ་བད་ཀུན་ངོ་བོ་བསིལ་བའི་ཕྱིར། ། སྨན་དཔྱད་ཟས་སྤྱོད་རྣམ་བཞི་དྲོད་དུ་སྤྲུག ། ས་འདྲ་གཉེན་པོའི་ཁ་ན་ལྕི་བའི་ཕྱིར། ། ལན་རེས་མི་སེལ་ཡུན་དུ་བསྟེན་པ་གཅེས། ། ཞེས་གསུངས་པ་ལས་འཐུས།༢༷ རླུང་མཁྲིས་བད་གན་གསུམ་ལ་རྒྱུད་ལས་རྣམ་པར་གྱུར་མ་གྱུར་དུ་བཤད་པ་དང་། ཟླ་ལ་དུ་ཕན་པ་དང་གནོད་པ་ཞེས་དབྱེ་བ་ལ་ཉེ་བག་ཅི་ཡོད་དམ།ལན། རྒྱུད་ལས་རྣམ་པར་གྱུར་པའི་རླུང་དང་རྣམ་པར་མ་གྱུར་པའི་རླུང་ཞེས་པ་ནི་ངོ་བོའི་སྒོ་ནས་བཤད་པ་དང་། ཟླ་རྒྱལ་ལས་ཕན་པའི་རླུང་དང་གནོད་པའི་རླུང་ཞེས་པ་དག་ནི་བྱེད་ལས་ཀྱི་སྒོ་ནས་བཤད་པ་ཙམ་ལས་དེ་གཉིས་ཀྱི་གནད་འབབ་ས་གཅིག་ཡིན།༢༡ རླུང་མཁྲིས་བད་གན་གསུམ་ལ་འདུ་བ་གསུམ་ཟེར་དོན་ཅི།ལན། རླུང་མཁྲིས་བད་ཀུན་གསུམ་གྱི་ངོ་བོ་ཕན་ཚུན་མི་མཐུན་པར་ཐ་དད་ཡིན་ནའང་ཁ་བྲལ་ཐབས་མེད་པ་སྟེ། དེ་གསུམ་པོ་གཅིག་ལ་གཅིག་བརྟེན་ནས་ལུས་ཀྱི་ཆ་ཤས་ཀུན་ཏུ་འཛོམས་ཤིང་འདུ་ནས་མིའི་སྲོག་གནས་པའི་བྱ་བ་བྱེད་པས་ན་འདུ་བ་གསུམ་དུ་གྲགས།༢༢ སྦུག་པོའི་ནད་ཀྱི་རྒྱུ་གང་གང་ཡིན་པ་དང་། དེར་བད་གན་ཞེས་

114 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འདོགས་དགོས་དོན་ཅི་ཡིན་ནམ།ལན། རྒྱུ་ནི་བད་ཀུན་ཁྲག་མཁྲིས་རླུང་བཅས་བཞི་ཡིན་ལ། ནད་འདི་ཐོག་མར་ས་ཆུའི་ཁམས་འཕེལ་ཏེ་མ་ཞུ་བ་ཤས་ཆེ་བ་ལས་བྱུང་བའི་ཕྱིར་བད་གན་སྨུག་པོ་ཞེས་བརྗོད།༢༢ སྦུག་པོ་ཞེས་པའི་མིང་འདིའ་ལྟར་ཐོགས་པ་ཡིན་ནམ།ལན། འདིའི་ཐད་ལ་པོད་དམར་ལས། བད་ཀུན་སྨུག་པོ་ནི། ཉེས་གསུམ་ཁྲག་བཅས་རང་མདོག་འདྲེས་པའི་འདུས་ནད་ཡིན་པས་ན་སྨུག་པོ་དང་།དྲི་ཆེན་དྲི་ཆུ་སྨུག་པོ་ཡིན་པས་ན་སྨུག་པོ། གྱེན་ཐུར་གཉིས་ནས་ཁྲག་སྨུག་འབྱུང་བས་ན་སྨུག་པོ། བཞིན་མདོག་ལུད་པའི་ཁ་དོག་སྨུག་པས་ན་སྨུག་པོ།ཞེས་གསུངས་པ་ལྟར་དང་། གཙོ་བོ་ནད་འདི་ནི་ཉེས་གསུམ་ཁྲག་བཅས་འདུས་པའི་ནད་ཡིན་པ་མཚོན་བྱེད་ཀྱི་མིང་ཡིན་སྙམ།༢༤ ༧ག་པོའི་རང་གནས་བཞི་བོ་གང་དང་གང་ཡིན་ནམ།ལན། ཕོ་བ་དང་། མཆིན་པ། རྒྱུ་མ། ལོང་བཅས་ཡིན།༢༥ སྐུག་པོའི་རིགས་བཞི་བོ་གང་གང་ཡིན།ལན། སྨུག་པོ་བྱེར་བ་དང་། སྨུག་པོ་རྒྱས་པ། སྨུག་པོ་འགྱིངས་པ།སྨུག་པོ་འདྲིལ་བ་བཅས་བཞིའོ། །༢༦ སྨུག་པོ་ཡས་བབས་དང་མས་ཆགས་ཞེས་པའི་གོ་དོན་ཅི།ལན། སྨུག་པོ་ཚ་རྐྱེན་གྱི་དབང་གིས་ནད་འདི་ཐོག་མར་ཡས་མཆིན་པ་ནས་རིམ་པར་མར་ཕོ་རྒྱུ་ལོང་གསུམ་དུ་བབས་པས་ཡས་བབས་ཞེས་པ་དང་།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 115སྨུག་པོ་གྲང་རྐྱེན་གྱི་དབང་གིས་ནད་འདི་དང་པོ་མས་ཕོ་བའི་ཡུལ་ནས་ཡར་མཆིན་པར་སོང་བ་ལ་མས་ཆགས་ཞེས་བཏགས་པའོ། །༢༧ སྐུག་པོའི་ནད་ཞུགས་པའི་དུས་གསུམ་དང་དུས་ཀྱི་ལོ་མ་རྣམ་གསུམ་གང་གང་ཡིན།ལན། སྨུག་པོའི་དུས་གསུམ་ནི་བད་ཀུན་སྨུག་པོའི་ནད་ཀྱི་འཕེལ་རིམ་ལ་བལྟས་ནས་བཏགས་པའི་དང་པོ་ཚ་བའི་དུས་དང་། བར་དུ་ཚ་གྲང་འཐབ་པའི་དུས། ཐ་མ་གྲང་བ་སྙིང་ཆད་པའི་དུས་བཅས་གསུམ་མོ། ། དུས་ཀྱི་ལོ་མ་རྣམ་གསུམ་ལ་རྩ་བར། འདི་ལ་དུས་ཀྱི་ལོ་མ་རྣམ་གསུམ་འབྱུང་། ། དང་པོ་འཇུག་དུས་ཆུ་ཚན་ཆུ་སྐྱུར་སྐྱུག ། བར་དུ་སྨིན་ནས་སེར་པོ་རྒྱ་བཤལ་སྐྱུག ་་།ཐ་མར་རྒྱས་ནས་ཁྲག་རུལ་དུད་ཁུ་སྐྱུག ། ཅེས་པ་འདི་ཡིན།༢། སྤྲུག་པོའི་རྣམ་འགྱུར་བཅུ་གསུམ་གང་དང་གང་ཡིན་ནམ།ལན། འདི་ནི་བད་ཀུན་སྨུག་པོའི་ནད་རྟགས་མི་འདྲ་བ་བཅུ་གསུམ་གྱི་བསྡུས་མིང་ཡིན་ཏེ། པོད་དམར་ལས། བད་ཀུན་སྨུག་པོའི་རྣམ་འགྱུར་བཅུ་གསུམ་ནི། ། ཕོ་བར་བད་ཀུན་མཆིན་པར་ཁྲག་གི་ནད། ། རྒྱུ་མར་མཁྲིས་པ་ལོང་དུ་རླུང་གི་ནད། ། རྩར་བྱེར་དུག་དང་ཚིགས་ཞུགས་གྲུམ་བུའི་ནད། །མགོ་ལ་མགོ་ནད་གློ་ལ་གློ་ནད་དང་། ། སྙིང་ལ་སྙིང་རླུང་མཆེར་བར་མཆེར་བའི་ནད། ། མཁལ་མར་མཁལ་ནད་པགས་ལ་གྲམས་པ་དང་། ། ཤར་རྒྱས་གཉིས་ཀ་ས་བདག་གི་ནད་དེ། ། རྣམ་འགྱུར་བཅུ་གསུམ་སྐབས་འདིའི་ཚིག་དོན་ཡིན། ། ཞེས་གསུངས་པ་འདིའོ། །

116 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢་ སྨུག་པོའི་སྦས་དོན་བཅུ་གསུམ་གང་གང་ཡིན་ནམ།ལན། བད་ཀུན་སྨུག་པོའི་ནད་རྟགས་མི་འདྲ་བ་རྣམ་པ་གཞན་དུ་འགྱུར་བ་གཞུང་གི་ཤུགས་བསྟན་བཅུ་གསུམ་པོ་ནི། འཕྱུར་བ་མགོ་ནད་དང་འདྲ།ཁ་ཡན་སྙིང་རླུང་འདྲ། བྱེར་བ་དུག་འདྲ། རྒྱས་པ་འགྲམསེ་པ་འདྲ། ཞུད་པ་ཚ་གྲང་འཐབ་པ་དང་འདྲ། གབ་པ་གྲང་བ་དང་འདྲ། སྐྱུགས་པ་མ་ཞུ་བ་དང་འདྲ། འཁྲུ་བ་གླང་ཐབས་འདྲ། འབྱམས་པ་སྐྱ་རིམས་འདྲ། འདྲིལ་བ་རྡོ་སྐྲན་འདྲ། འགྱིངས་པ་དམུ་ཆུ་འདྲ། འགྲིམས་པ་མཁལ་ནད་འདྲ། རལ་བ་སྐྱ་རྦབ་འདྲ་བ་སྟེ་བཅུ་གསུམ་མོ། །༢༷ སྨུག་པོའིརྟགས་སུཁ་ནང་དུ་ཉ་དྲི་ཐྲ་བའི་རྒྱུ་མཚན་ཅི།ལན། འདི་ནི་སྨུག་པོའི་ཁྱད་པར་གྱི་རྟགས་ཤིག་ཡིན་ལ། གཙང་སྟོད་དར་མགོན་གྱིས། སྨུག་པོ་ཞེས་བྱའི་འཆི་བདག་ནད། ། མི་འགྱུར་རྟགས་སུ་འདི་ལྟར་འབྱུང་། ། ཕོ་བ་རྡོལ་རལ་གྱུར་པའི་རྟགས། ། དྲི་ཆེན་སྨུག་ལ་སྐམ་པ་འབྱུང་། ། ཁོང་པ་རུལ་མྱག་གྱུར་པའི་རྟགས། ། ཁ་ནས་ཉ་རུལ་དྲི་ལྟར་འབྱུང་། ། ཞེས་སོ། །༢༡ སྤྲུག་པོ་སྐྲན་དུ་དྲིལ་བའིརྟགས་་ལྟར་ཡིན་ནམ།ལན། རྩ་བར། སྨུག་པོ་སྐྲན་དུ་འདྲིལ་ན་མཆིན་པ་དང་། ། མཆེར་བ་ཕོ་ལོང་རྒྱུ་མའི་གནས་སུ་འབྱུང་། ། སྲ་འདྲིལ་གཟེར་ཞིང་ན་ལ་མནན་ན་འཕར། ། གནས་དེ་ཚ་ཞིང་སྟོབས་འཛད་དང་ག་འགག ། རྩ་རྒྱུད་ཕྲ་མགྱོགས་ཆུ་མདོག་དམར་བར་འོང་། ། ཞེས་གསུངས་པ་འདིའོ། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 117༢༢ སྐུག་པོའི་ནད་རང་གནས་བཞིར་ཞུགས་པ་དེ་བཅོས་པའི་རྩ་དོན་ཅི་ཡིན་ནམ།ལན། ཕོ་བར་གནས་ཚེ་བད་གན་གཙོ་བོར་བཅོས་པ་དང་། མཆིན་པར་གནས་ཚེ་ཁྲག་ནད་གཙོ་བོར་བཅོས་རྒྱུ། རྒྱུ་མར་གནས་ཚེ་མཁྲིས་པ་གཙོ་བོར་བཅོས་པ་དང་། ལོང་དུ་གནས་ཚེ་རླུང་ཉིད་གཙོ་བོར་བཅོས་དགོས་སོ། །༢༢ དུག་ཐབས་ཞེས་པའི་གོ་དོན་ཅི་ཡིན་ནམ།ལན། སྐབས་འདིར་ཐབས་ནི་འདྲ་བའི་དོན་ཡིན་ཞིང་། དུག་ཐབས་ཞེས་པ་ནི་དུག་དངོས་མ་ཡིན་ཡང་ནད་རྟགས་དུག་ལྟ་བུར་འབྱུང་བས་དེ་ལྟར་བརྗོད།༢༤ སྐུག་པོ་གསོ་སྐབས་ཡིད་གཟབ་བྱེད་དགོས་པ་ནི་གང་དང་ཅི་ཡིན་ནམ།ལན། དེ་ནི་རྒྱུད་ལས། ལར་ནི་སྨུག་པོ་འདུས་པའི་ནད་ཡིན་པས། །ས་འདྲ་གསོ་དཀའ་ནད་སྣར་ལྕི་བའི་ཕྱིར། ། ལན་རེས་ཞི་བར་མི་འགྱུར་བཅོས་རྣམས་བསྐྱར། ། ཟུངས་མ་བསྲུངས་པར་སྨན་དཔྱད་བསྟུད་དྲགས་ན། ། གསེར་ཟད་གཡའ་ཟད་ནད་ཟུངས་དུས་གཅིག་འཛད། ། དེ་ཕྱིར་ནད་སྟོབས་ཅུང་ཟད་བྲི་བའི་སྐབས། ། གསར་བཅུད་ཟས་ཀྱིས་ལུས་ཟུངས་བསྲུང་ཞིང་བཅོས། ། ཞེས་གསུངས་སོ། །ས་བཅད་བཅུ་གཅིག་པ། ཁོང་ནད་གསོ་བ།༡ གཙོང་ནྡེ་བཞི་བོ་གང་གང་ཡིན་ནམ།

118 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། འདྲིལ་བའི་གཅོང་དང་། ཟགས་པའི་གཅོང་། བྱེར་བའི་གཅོང་།འགྱིངས་པའི་གཅོང་བཅས་བཞིའོ། །༢ རྒྱུ་མ་ཞུ་བ་ལས་བྱུང་བའི་ཁོང་ནད་ཆེན་པོ་བཅུ་དྲུག་གི་བསྡུས་མིང་གཙོང་སྡེ་བཅུ་དྲུག་པོ་དེ་གང་དང་གང་ཡིན་ནམ།ལན། གསལ་བྱེད་སྒྲོན་མེའི་རྒྱུད་ལས། བད་མཁྲིས་ཉེན་དང་ལྕགས་དྲེག་གཅོང་གི་སྡེ། ། འཁྲུ་སྐྱུག་འབྲས་དང་སུཡོ་གཅོང་གི་སྡེ། ། དྲེག་གྲུམ་ཆུ་སེར་ཐིག་ནག་གཅོང་གི་སྡེ། ། འོར་དང་སྐྱ་རྦབ་དམུ་སྐྲན་གཅོང་གི་སྡེ། ། སྡེ་བཞི་ཟུང་བརྒྱད་ཕྲ་མོ་བཅུ་དྲུག་གོ ། ཞེས་གསུངས་ལས་འཁུམས།༢ རིགས་ཀྱིས་དབྱེ་ན་མ་ཞུ་བ་ལ་བེ་སྣབས་བདུད་ནད་ཤིང་འདྲ་དུག་འདྲ་བཅས་བཞི་ཡོད་པ་དེ་དག་གི་གནས་གང་དང་གང་ཡིན་ནམ།ལན། མ་ཞུ་བེ་སྣབས་ཕོ་བར་གནས་པ་དང་། མ་ཞུ་བསུད་ནད་ལོང་ལ་གནས། མ་ཞུ་ཤིང་འདྲ་རྒྱུ་མར་གནས། མ་ཞུ་དུག་འདྲ་མཆིན་པར་གནས་སོ། །༤ དྭངས་མ་མ་ཞུ་བའི་ནད་འགྱུར་ངོ་བོའ་ལྟར་ཡིན་ནམ།ལན། རྒྱུད་ཆེན་ལས། མེ་མཉམ་རླུང་གིས་དྭངས་སྙིགས་མ་ཕྱེད་པའི། ། སྙིགས་མ་དྭངས་མའི་རྩ་མིག་ཤོར་བ་ཡིས། ། མདངས་སྒྱུར་མཁྲིས་པས་ཟུངས་ཁྲག་མ་སྨིན་ཏེ། ། ཡུན་རིང་མཆིན་གནས་དྭངས་མ་མ་ཞུ་ཡིན། །ཞེས་པ་ལྟར་རོ། །༥ དྭངས་མ་མ་ཞུ་བ་དང་ཅིགས་མ་མ་ཞུ་བ་གཉིས༠་ངོ་བོ་ཅི།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 119ལན། ངོ་བོའི་སྒོ་ནས་དབྱེ་ན་མ་ཞུ་བ་ལ་དྭངས་མ་མ་ཞུ་བ་དང་སྙིགས་མ་མ་ཞུ་བ་གཉིས་ཡོད་པ་ལས་དྭངས་མ་མ་ཞུ་བ་ནི་ཟས་ཅུང་ཟད་ཞུ་ནས་མཆིན་པའི་ནང་དུ་ཁྲག་ངན་དུ་གྱུར་ཞིང་དེ་ནས་མ་ཞུ་བས་ངོ་བོ་ཚ་བ་དང་། སྙིགས་མ་མ་ཞུ་བ་ནི་ཟས་མ་ཞུ་བར་ཕོ་བའི་ནང་དུ་ལུས་པ་ཡིན་པས་ངོ་བོ་གྲང་བ་ཡིན།༦ མ་ཞུ་བ་ནི་ཁོང་ནདཀུན་གྱི་རྩ་བ་ཡིན་དོན་ཅི།ལན། རྩ་བར། མ་ཞུའི་དབང་གས་ཕོ་བའི་བད་ཀུན་འཕེལ། ། བེ་སྣབས་དེ་ཡིས་རླུང་རྒྱུའི་རྩ་སྦུབས་བཀག ། ལྷེན་དང་ལྕགས་དྲེག་མེ་དྲོད་ཉམས་ལ་སོགས། ། གཅོང་ནད་མ་ལུས་སྐྱེད་པར་བྱེད་པ་ཡིན། ། ཞེས་པའི་ལུང་གིས་སྒྲུབ་ནུས་སོ། །༧ མ་ཞུ་གསར་རྙིང་ཐམས་ཅད་ལ་རྩོལ་བ་ཟད་ན་འགྲིག་གམ། རྒྱུ་མཚན་ཅི།ལན། རྒྱུད་ལས། སྙིགས་མ་མ་ཞུ་གསར་བ་བཅགས་ཕན་ཏེ། ། དྭངས་མ་མ་ཞུ་རྙིང་པའི་དུག་ཏུ་འགྱུར། ། ཅི་ཕྱིར་དྭངས་མ་མཆིན་གནས་མཁྲིས་ལྡན་ཚ། ། སྙིགས་མ་ཕོ་ལོང་བད་རླུང་བསྡོངས་པས་གྲང་། ། ཞེས་པ་ལས་འཁུམས།། མ་ཞུ་བའི་ནད་གསོ་བ་གཅེས་པར་གདམས་དགོས་དོན་ཅི།ལན། རྒྱུད་ཆེན་ལས། རྒྱུ་མ་བཅོས་པར་འབྲས་བུ་གསོ་འདོད་པ། །དུག་རྩ་མ་ཕྱུང་ལོ་མ་བཅད་སྐྱུར་འདྲ། ། ཁོང་ནད་ཐམས་ཅད་མ་ཞུས་སྐྱེད་པའི་ཕྱིར། ། མ་ཞུའི་གསོ་དཔྱད་མཁས་པ་ཤིན་ཏུ་གཅེས། ། རྒྱུ་ཉིད་གྲོལ་ན་

120 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འབྲས་བུ་ག་ལ་འབྱུང་། ། ཞེས་གསུངས་པས་སོ། །ཁ མན་ནདཀྱི་དབྱེ་བ་དང་གནས་ས་གང་དང་ཅི་ཡིན་ནམ།ལན། དབྱེ་བ་བད་ཀུན་ཟས་ཉེན་རྡོ་ཡི་སྐྲན། ། རླུང་གི་སྙིང་སྐྲན་ཁྲག་མཁྲིས་རྩ་སྐྲན་དང་། ། སྤུ་སྲིན་ཆུ་སྐྲན་རྣག་སྐྲན་བཅུ་གཅིག་གོ ། གནས་ནི་གློ་སྙིང་མཆིན་དྲི་མཆིན་མཆེར་མཁལ། ། མཁྲིས་པ་ཕོ་ལོང་རྒྱུ་མ་ལྷང་པ་མངལ། ། ཞེས་གསུངས་པ་ལྟར་རོ། །༡༠ སྐྲན་ནད་མདོར་བསྡུས་ན་ཕྱི་སྐྲན་ནང་སྐྲན་བར་སྐྲན་གསུམ་ཡོད་པ་དེའི་གནས་གང་དང་གང་ཡིན་ནམ།ལན། མདོར་བསྡུས་ཕྱི་སྐྲན་ནང་སྐྲན་བར་སྐྲན་གསུམ། ། ཕྱི་སྐྲན་སྣོད་ཀྱི་ཕྱི་དང་ཤ་ལྤགས་བར། ། བར་སྐྲན་སྣོད་ཀྱི་ནང་ལྡེབས་དོན་གྱི་ལོགས། །ནང་སྐྲན་དོན་སྣོད་ཀུན་གྱི་གཏིང་ན་གནས། ། ཞེས་པ་འདི་ལས་གསལ།༡༡ སྐྲན་ཡོད་སའི་གནས་དེར་དྲེག་པ་ནག་པོ་ཆགས་པའིརྒྱུ་མཚན་ཅི།ལན། སྐྲན་ཡོད་པའི་གནས་དེའི་བ་སྤུའི་བུ་ག་འགགས་པས་རླུང་ཁྲག་གི་རྒྱུ་བ་ཉམས་པས་རེད།༡༢ སྣོད་ཀྱི་མཁྲིས་སྐྲན་གྱི་འགྱུར་ཚུལ་དང་ནད་རྟགས་ཇི་ལྟར་ཡིན་ནམ།ལན། མན་རྒྱུད་སྐྲན་ནད་ཀྱི་ལེའུར། དྭངས་མ་མ་ཞུ་མཆིན་གནས་མཁྲིས་པར་ལྷུང་། ། མཁྲིས་པའི་རྩི་ཆགས་འདྲིལ་བ་སྣོད་མཁྲིས་སྐྲན། ། ཞེས་དང་། སྣོད་ཀྱི་མཁྲིས་སྐྲན་ཤ་མདོག་སྔོ་ལ་སྐམ། ། ཟས་ལེན་གྱུར་ཀྱང་ཤེད་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 121བྲལ་མིག་ཆུ་སེར། ། སྨིན་ནས་ལུས་ཀུན་ཟ་འཕྲུག་བྱེད་པ་ཡིན། ། ཞེས་སོ །༡༢ མངལ་སྐྲན་གྱིརྟགས་་ལྟར་ཡིན་ནམ།་ ལན། རྩ་བར། མངལ་སྐྲན་ཚིགས་པ་རྒྱུ་ཞབས་ལྡང་དུབ་གཟེར། །འགྲངས་ཚེ་ན་ཞིང་སྐབས་སུ་ཁྲག་ཆེན་འཛག ། ཅེས་པ་འདིའོ། །༡༤ སྐྱན་ནད་ཀྱི་བཅོས་ཐབས་མདོར་ཧྲིལ་གྱིས་དྲིལ་ན་ཇི་ལྟར་ཡིན་ནམ།ལན། མདོར་བསྡུས་རླུང་སྐྲན་སྣུམ་འཆོས་བཏང་བར་བྱ། ། མཁྲིས་སྐྲན་སྦྱང་ཞིང་ཁྲག་སྐྲན་གཏར་གྱིས་དྲང་། ། རྩ་སྐྲན་རྣག་ཏུ་འགུགས་ཤིང་ཆུ་ལུམས་ཤིས། ། རྡོ་སྐྲན་ཐུར་མ་ལྷེན་སྐྲན་སྨན་གྱིས་བཤིག ། ཆུ་སྐྲན་རྣག་སྐྲན་གསང་དུ་དབྱུང་བར་བྱ། ། ནང་སྐྲན་སྨན་ལ་བར་སྐྲན་ཐུར་མས་བཤིག ། ཕྱི་སྐྲན་བུམ་པར་དྲངས་ལ་དམར་འབྱིན་བྱ། ། དེ་ལྟར་ཤེས་ན་འཚོ་བྱེད་མཁས་པ་ཡིན། ། ཞེས་གསུངས་པ་ལྟར་རོ། །༡༥ ༧་ཟབ་ནད༠་བརྟགས་་ལྟར་ཡིན་ནམ།ལན། རྒྱུད་ལས། སྤྱི་རྟགས་དང་པོ་ཁ་གདོང་མིག་ལྕིབས་དང་། །རྐང་བོལ་ངར་གདོང་སྦོད་པོར་གཡོ་ཞིང་སྐྲངས། ། འགུལ་ན་རྔམ་འདེགས་སྙིང་སྤྲུག་དང་ག་འགག ། ཁ་ཟས་མི་འཇུ་ལྕེ་མཆུ་རྙིལ་བཀྲག་འཆོར། །སྟོབས་ཆུང་རྩ་བྱིང་ཆུ་སེར་ཤིན་ཏུ་ངལ། ། ཞེས་གསུངས་པ་ལྟར་ཡིན།༡༦ ༧་ཟབ་དང་འོར་དམུ་ཆུ་གསུམ་གྱི་ཁྱད་པར་ཅི་ཡིན་ནམ།

122 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། ཆུ་ནད་དེ་གསུམ་པོ་ངོ་བོ་དངས་མ་མ་ཞུ་བ་ལས་བྱུང་བ་འདྲ་ཡང་།སྐྱ་རྦབ་ནི་དྭངས་མ་མ་ཞུ་བའི་རྒྱུན་ཤ་མདངས་བར་དུ་ཁྱབ་པ་ལ་བྱ་ཞིང་། འོར་ནད་ནི་དྭངས་མ་མ་ཞུ་བའི་རྒྱུན་པགས་པའི་འོག་དང་ཤའི་བར་དུ་བྱེར་བ།དམུ་ཆུ་ནི་དྭངས་མ་མ་ཞུ་བའི་རྒྱུན་ཕྱི་ཤ་མདངས་དང་། བར་ཤ་པགས། ནང་རྒྱུ་ལོང་བཅས་ལ་ཁྱབ་ཅིང་གཡོ་བར་གྱུར་པ་ཡིན།༡༧ སྐྱ་ཟབ་དང་འོར་དམུ་ཆུ་གསུམ་གྱི་འབྲེལ་བ་ཅི་ཡིན་ནམ།ལན། སྐྱ་རྦབ་དང་འོར་དམུ་ཆུ་གསུམ་དུས་གསར་རྙིང་དང་ནད་སྟོབས་ཆེ་ཆུང་གི་གོ་རིམ། ཡང་ན་བཅོས་དཀའ་སླ་ཙམ་མ་གཏོགས་དེ་གསུམ་པོ་ཕོ་བའི་མེ་དྲོད་ཉམས་པ་དང་དྭངས་མ་མ་ཞུ་བ་ལས་བྱུང་བས་ན་ངོ་བོ་གཅིག་ཡིན་ཞིང་། དེ་དག་སྤྱིའི་དབང་དུ་བྱས་ན་ཆུ་ནད་ཐོག་མའི་དུས་སུ་སྐྱ་རྦབ་དང་།དེ་ལས་སྡུག་ཏུ་སོང་ནས་བཅོས་མ་ཐུབ་པའམ་ལྷོད་གཡེང་དུ་སོང་ན་ཆུ་ནད་བར་མའམ་འོར་ནད་ཅེས་སུ་བཤད། དེ་བས་སྡུག་ཏུ་སོང་སྟེ་བཅོས་མ་ཐུབ་པའམ་བཅོས་ཉེས་ཤོར་ན་ཆུ་ནད་ཐ་མའམ་དམུ་ཆུ་རུ་འགྱུར། མདོར་ན་སྐྱ་རྦབ་རྙིངས་ནས་འོར་ནད་དང་། འོར་ནད་རྙིངས་ནས་དམུ་ཆུར་འགྱུར་བ་ཡིན།༡༨ ཆུ་ཡི་མཁར་བརྒྱད་པོ་གང་གང་ཡིན་ནམ།ལན། མན་རྒྱུད་དམུ་ཆུའི་ལེའུར། བོལ་གོང་ངར་གདོང་ཆུ་སོ་བཅུ་དྲུག་མདོ། ། ཕོ་བ་བྲང་ཞོལ་ཁ་གདོང་མིག་ལྕིབས་དང་། ། ཆུ་ཡི་མཁར་བརྒྱད་གཡོ་ཞིང་སྐྲངས་པ་ཡིན། ། ཞེས་པ་འདིའོ། །༡༩ ཆུ་གསང་རྣམ་གསུམ་ཞེས་པ་གང་དང་གང་ཡིན་ནམ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 123ལན། སྟེང་གི་ཆུ་གསང་ཚིགས་པ་དང་པོ་དང་། བར་གྱི་ཆུ་གསང་ཚིགས་པ་བཅུ་གསུམ་པ། འོག་གི་ཆུ་གསང་ཚིགས་པ་བཅོ་བརྒྱད་བཅས་གསུམ་མོ། །༢༠ དམྱ་ཆུའི་སྐབས་སུ་ཡན་ལག་ཕྲ་ལ་སྐམ་པ་ཡི་དགས་འདྲ་བ་དང་སྦོམ་ལ་རགས་པ་མགོན་པོ་ལྟ་བུའི་རྟགས་མངོན་པ་དེ་གཉིས་ཀྱི་ངོ་བོ་ཅི།རྟགས་དེ་འདྲ་གང་གི་དུས་སུ་མངོན་ངེས།ལན། ཡི་དྭགས་འདྲ་བ་ནི་ཚ་ཆུ་དང་མགོན་པོ་འདྲ་བ་ནི་གྲང་ཆུ་ཡིན་ལ།རྟགས་དེ་གཉིས་དམུ་ཆུ་ཐ་མ་རྒྱས་པའི་དུས་སུ་འབྱུང་། །༢༡ དམུ་ཆུའི་སྤྱིའི་བཅོས་ཐབས་ལྔ་བོ་གང་གང་ཡིན་ནམ།ལན། རྒྱུད་ལས། སྤྱི་རུ་དམུ་ཆུ་བཅོས་ཐབས་རྣམ་ལྔ་བཤད། ། དང་པོ་ཆུ་བོ་འོལ་ཁ་བསྒྱུར་བ་དང་། ། གཉིས་པ་རྒྱ་མཚོ་གནས་སུ་བསྐམ་པ་དང་། ། གསུམ་པ་རྫིང་གི་འོར་ཁུང་བརྟོལ་བ་དང་། ། བཞི་པ་མཚོ་མོ་ཡུར་དུ་།ང་བ་དང་། ། ལྔ་པ་རྩ་ལ་འགག་མིག་གཞུག་པའོ། ། ཞེས་གསུངས་པ་ལྟར་༢༢ ཆ་ལག་བཅོ་བརྒྱད་དུ་གསུངས་པའི་ཆུ་རྫིང་གི་འོར་ཁུང་བསལ་ཐབས་གསུམ་པོ་གང་དང་གང་ཡིན་ནམ།ལན། ཆ་བཤང་ལམ་ནས་སྦྱོང་བའི་ཆ་བཤལ་དང་། ཆ་ཆ་ལམ་ནས་ར་ ར་ ར་ ར་སྦྱོང་བའི་ཆ་སྦྱོང་། རྩ་ཆ་གཉིས་ཀ་ནས་སྦྱོང་བའི་འཕྲལ་འཛག་བཅས་གསམ་།།ཙཱས། ། རི་རིབ རི་རི་ རི་རི་ རི་རི་

124 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢༢ སྦྱིར་་དམུ་ཆུའི་ནད་ལ་སྐོམ་གྱི་རིགས་འཛེམ་དགོས་མོད་འུ་སུ་དང་སྐྱུ་རུའི་ཐང་མང་དུ་གཏོང་རུང་བའིརྒྱུ་མཚན་ཅི།ལན། ཐང་དེ་གཉིས་ཀྱིས་སྐོམ་དད་སེལ་བ་མ་ཟད་ཆུ་ནད་ལའང་ཕན་པས་རེད།༢༤ གཙོང་ནད་ཆེན་པོའི་ནད་ཚུལ་བཅུ་གཅིག་པོ་གང་གང་ཡིན་ནམ།ལན། རྩ་བར། དེ་རྗེས་བར་དུ་གཅོང་ཆེན་སྟོད་ན་གནས། ། ཆམ་འདེབས་ལུད་པ་མང་ལ་དབུགས་མི་བདེ། ། ཕྲག་པ་མགོ་ན་སྐད་འགག་ཡི་ག་འཆུ། ། སྨད་དུ་གནས་ན་ཕོ་བ་རྒྱུ་ལོང་འབབ། ། སྐྱུག་ཅིང་འཁྲུའམ་རྟུག་སྐམ་ནད་དུ་འགྱུར། ། བར་ན་གནས་ན་རྩིབ་ལོགས་གཟེར་ཟུག་བྱེད། །ཚིགས་གཞིར་གནས་ན་རིམས་ཀྱིས་འདེབས་པ་སྟེ། ། དེ་ལྟར་གཅོང་ཆེན་ནད་ཚུལ་བཅུ་གཅིག་ལྡན། ། ཞེས་གསུངས་པ་འདིའོ། །༢༥ གཙོང་ཆེན་ཟད་བྱེད་ལ་བླ་གཉན་གྱི་ནད་གང་དང་གང་འབྱུང་ངེས་པ་ཡིན།ལན། གཅོང་ཆེན་གནོད་པ་མ་ཞུ་འཁྲུ་དང་སྐྱུག ། ཆམ་པ་ལུད་པ་སྐད་འགགས་ཡི་ག་འཆུ། ། དེ་དག་གཅོང་ཆེན་ནད་ཀྱི་བླ་གཉན་ཡིན། ། ཞེས་པ་འདི་དག་འབྱུང་ངེས་སོ། །༢༦ སྙིང་ནད་བདུན་པོ་ནི་གང་དང་གང་ཡིན་ནམ།ལན། སྙིང་འཕྱོས་དང་། སྙིང་གཟེར། སྙིང་ཚད། སྙིང་ཆུ། སྙིང་འཐིབས། སྙིང་སྲིན། སྙིང་ནད་ཁ་ལེ་ནག་པོ་བཅས་བདུན་ནོ། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 125༢༧ གློ་ནད་བརྒྱད་པོ་གང་གང་ཡིན་ནམ།ལན། རྩ་བར། དབྱེ་བ་ཐང་པོ་སྐྱ་རྦབ་ཚ་བ་དང་། ། ཆུ་ཤོར་ཐེས་པོ་གློ་གཅོང་གློ་རྒྱས་དང་། ། བུང་ཚང་ཅན་དང་རྣམ་པ་བརྒྱད་དུ་བཤད། །ཅེས་གསུངས་པ་ལྟར་རོ། །༢ར ཀློ་ནད་བང་པོ་དང་ཞེས་པོ་གཉིས༠བད་པར་ཅི་ཡིན།ལན། རིབང་པོ་ནི་གློ་བར་རླུང་ཞུགས་པ་ཡིན་ལ། ཐེས་པོ་ནི་གློ་བར་བད་ཀུན་བབས་པ་ཡིན།༢༩ བློ་ནད་སྦྱིའི་ཁྱད་ཆོསཇི་ལྟར་ཡིན་ནམ།ལན། སྤྱིར་ན་གློ་བ་ནི་བད་ཀུན་གྲང་བའི་ཡུལ་ཡིན་སྟབས་དེ་ལ་དྲོ་ན་འཕྲོད་པས། དུས་ཀྱི་དབང་དུ་བྱས་ན་དབྱར་དུས་ནི་དྲོ་བའི་དུས་སྐབས་ཡིན་པས་དེ་དུས་བདེ་བ་དང་། དགུན་དུས་ནི་གྲང་བའི་དུས་དང་བད་ཀུན་ཁོང་དུ་གསོག་པའི་དུས་ཡིན་པས་དེ་དུས་ན་བ་དང་། ཉིན་མཚན་གྱི་དབང་དུ་བྱས་ན་ཉིན་པར་ཉི་མས་དྲོ་བའི་རྐྱེན་གྱིས་ཅུང་ཟད་བདེ་ལ་མཚན་མོ་ཟླ་བས་བསིལ་བའི་རྐྱེན་གྱིས་ན་བ་བཅས་ཁྱད་ཆོས་མངོན།༢༠ གློ་བའིནད་ལ་བྱ་ར་སྒྲིམས་དགོས་པ་དྲུག་ཡོད་པ་དེ་དག་གང་གང་ཡིན། རྒྱུ་མཚན་ཅི།ལན། ཇི་སྐད་དུ། རླུང་ནི་སྣ་འདྲེན་རྒྱུས་ཅན་མི་དང་འདྲ། ། མཁྲིས་པ་གསོད་བྱེད་གདུག་ཅན་རྒྱལ་པོ་འདྲ། ། བད་ཀུན་ཞི་བྱེད་རྒྱུ་ངན་བློན་པོ་འདྲ། ། ཁྲག་ནི་འཇོམས་བྱེད་དཔུང་ལྡན་དམག་མི་འདྲ། ། རྣག་ནི་གསོད་

126 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བྱེད་གདུག་པའི་མཚོན་ཆ་འདྲ། ། ཚད་པ་རྒྱུག་བྱེད་ཐག་རིང་ཇག་པ་འདྲ། །ནད་རྣམས་ཀུན་གྱི་སྤྱི་འགྲོ་ཡིན་ན་ཡང་། ། ཁྱད་པར་འདི་དྲུག་གློ་བ་ཤིན་ཏུ་འཇིགས། ། དེས་ན་རང་རང་གཉེན་པོས་མནན་པར་བྱ། ། ཞེས་པའི་ལུང་གིས་སྒྲུབ་ནུས་སོ། །༢༡ མཆིན་ནད་ལ་དབྱེ་བ་དུ་ཡོད། གང་གང་ཡིན།ལན། རྒྱུད་ལས། དབྱེ་བ་ལེབ་གོན་རྒྱས་དང་ལྡེམ་བུ་དང་། ། དུག་ཐབས་ཆུ་ཤོར་རྐུན་བུ་འོར་ལྷུང་དང་། ། ཁ་ལུད་གཞུང་རེངས་མཆིན་གྲུམ་ནག་པོ་དང་། ། མཆིན་ནད་ཧལ་སྐེམ་མཆིན་དྲི་དཀར་ནག་དང་། ། གནད་མཆིན་རྩ་བྱེར་མཆིན་རླུང་མཆིན་རྒུད་དང་། ། རླན་གྲངས་གླང་དགུར་གྲང་སྦོས་བཅོ་བརྒྱད་དོ། ། ཞེས་གསུངས་པ་ལྟར་རོ། །༢༢ མཆིན་ནད་ལྡེམ་བུ་དང་དུག་ཐབས། མཆིན་རྒྱད་བཅས་ལ་ནད་རྟགས་ཅི་འདྲ་འབྱུང་གི་ཡོད་དམ།ལན། རྒྱུད་ཆེན་ལས། མཆིན་ནད་ལྡེམ་བུ་ན་བ་མི་ཚོར་བར། །གཉིད་མེད་ཁོང་སྙོམ་ལུས་ལྕི་ཟས་མི་འདོད། ། ཁྲག་འབྲོས་ཤ་དང་རུས་པ་ཁད་ཀྱིས་སྐམ། ། དུག་ཐབས་མིག་དམར་གདོང་སྔོ་རྩིབ་སྟེང་ཟུག ། ཕོ་མཆིན་གང་སྙམ་འཇུ་དཀའ་ཟོས་ཚེ་ན། ། བྲུན་སྐམ་བོལ་གཡོ་མུར་གོང་མཐིལ་བཞི་སེར། ། གཞུག་ཏུ་མཆིན་པ་རུལ་ནས་དུད་ཁུར་ལུ། ། ཞེས་དང་།མཆིན་རྒུད་ཟས་ཟོས་རྗེས་ལ་མཆིན་པ་ན། ། ཉམ་ཆུང་ཆུ་དྲོན་སྐྱུག་ལ་གཡལ་མི་ཕྱིན། ། ཞེས་སོ། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 127༢༢ མཁལསའི་ནད་ལ་དྲོདཀྲིས་བཅོས་པ་གཙེས་དགོས་དོན་ཅི།ལན། མཁལ་མ་ནི་ཆུ་ཁམས་ཆུ་ཡི་མཚོ་དང་བད་ཀུན་གྲང་བའི་གཞི་ཡིན་པས་དྲོད་བཅོས་གཅེས་པར་འཛིན་དགོས།༢༤ མཁལ་ནད་བཅོས་སྐབས་རྒན་པ་རྣམས་ལ་མེ་བཙའ་དང་།གཞོན་ནུ་དང་དར་མ་རྣམས་ལ་གཏར་གས་བཅོས་དགོས་དོན་ཅི།ལན། པོད་དམར་ལས། མཁལ་མ་བསམ་སེ་བུ་སྣོད་དང་འབྲེལ་བས། ། གཞོན་ལ་མེ་བཙའ་སྤང་ཞིང་གཏར་ག་བྱ། ། ཅིའི་ཕྱིར་ཞེ་ན་མེ་བཙསསྲིད་སྒོ་འགེགས། ། གཏར་གས་ནད་ཀྱི་རོ་མ་གཏིང་ནས་འབྱིན། །རྒན་ལ་གཏར་མི་འཕྲོད་ཅིང་མེ་བཙའ་ལེགས། ། ཅིའི་ཕྱིར་ཞེ་ན་གཏར་གས་ལུས་ཟུངས་འཇོམས། ། མེ་བཙས་ལུས་དྲོད་བསྐྱེད་ཅིང་ནད་སྒོ་འགེགས། །ཞེས་གསུངས།༢༥ མཁལ་མའི་ཚད་ནད་དང་གྲང་ནད་ལ་སྨན་སྦྱོར་གང་དང་གང་གཅེས་པར་འཛིན་དགོས།ལན། འདིའི་ཐད་ལ་པོད་དམར་ལས། ཨ་རུའི་སྦྱོར་བ་མ་ཤེས་ན། །མཁལ་ཚད་བཅོས་པའི་སྨན་པ་མིན། ། གོ་ཡུའི་སྦྱོར་བ་མ་ཤེས་ན། ། མཁལ་གྲང་གསོ་བའི་སྨན་པ་མིན། ། ཞེས་པ་ལས་འཐུས།༢༦ པོ་བའི་ནད་བཅོས་པའི་རྩ་དོན་ཅི་ཡིན་ནམ།ལན། ཕོ་བ་ཟས་འཇུ་བྱེད་པའི་གཞི་ཡིན་པས། ། ཟས་སྤྱོད་དྲོད་བསྟོན་སེ་འབྲུ་ད་ལིས་ཤིས། ། ཞེས་པ་འདི་རྩ་དོན་དུ་འཛིན་དགོས།

128 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢༧ དོན་སྣོད་ཀྱི་ནད་གསུངས་སྐབས་སྣོད་མཁྲིས་དང་མངལ་སྒང་པ་བཅས་མ་བསྟན་པའི་་མཚན་ཅི།ལན། སྣོད་མཁྲིས་དང་མངལ་གཉིས་མཁྲིས་པ་གསོ་བ་དང་མོ་ནད་གསོ་བ། དེ་མིན་སྐྲན་ནད་གསོ་བའི་སྐབས་བཅས་སུ་རྒྱས་པར་བསྟན་པ་དང་།སྣོད་དྲུག་གི་ཡ་གྱལ་ལྷང་པ་དེ་མཚན་ཉིད་ཆོས་མཐུན་གྱི་དབང་གིས་མཁལ་མ་ཆུ་ཁམས་དང་འབྲེལ་བས་སྒང་པའི་ནད་རྣམས་མཁལ་བཅོས་ཀྱིས་འཐུས་པས་རེད།༢། ཟིན་ཏིག་གཅེས་བསྡུས་སུ་རྒྱ་མའི་ནད་རྣམས་མཁྲིས་པ་ལྟར་བཅོས་པར་གསུངས་པའི་རྒྱུ་མཚན་ཅི།ལན། རྒྱུ་མ་ནི་མཁྲིས་པ་འཇུ་བྱེད་ཀྱི་གནས་གཙོ་བོ་ཡིན་པ་དང་།མཁྲིས་ཁུ་རྒྱུ་མར་བབས་ནས་དེའི་གནས་སུ་རྒྱུ་བས་ན་རྒྱུ་མའི་ནད་མཁྲིས་པ་ལྟར་བཅོས་ཆོག་པས་རེད།༢༩ ལོང་གི་ནད་རྣམས་རླུང་དང་བད་གན་ཕྱེད་མར་བཅོས་དགོས་པའི་རྒྱུ་མཚན་ཅི།ལན། ལོང་རླུང་ཁམས་ནི་རླུང་གི་གཞི་རྟེན་དང་། ཁ་ཟས་ཀྱི་སྙིགས་རོ་རྣམས་གསོག་པའི་སྣོད་ཡིན་པས་གྲང་ཤས་ཆེ་བས་དེ་ལྟར་བཅོས་དགོས་སོ། །ས་བཅད་བཅུ་གཉིས་པ། ཚ་བ་གསོ་བ།༡ གནས་སྐབས་ཀྱི་ཚ་བ་དྲུག་པོའི་དམིགས་བསལ་གྱི་ནད་རྟགས་དང་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 129ཁྱད་ཆོས་ཅི།ལན། རྒྱུད་ཆེན་ལས། མ་སྨིན་ཕྲུམ་སེར་ཚིགས་གཞི་སྲོད་དུས་ན། །རྒྱས་པའི་ཚ་བ་ཚད་རྟགས་རྫོགས་པར་འབྱུང་། ། སྟོངས་ཚད་བསིལ་གྱི་གཉེན་པོ་བསྟོན་གྱིན་འཕེལ། ། གབ་ཚད་དྲོད་བཅུད་བསྲིངས་ཀྱིན་གནོད་པར་ཚོར། ། རྙིངས་པའི་ཚ་བ་ཡུན་ལོན་གྱུར་པས་ཤེས། ། རྙོགས་ཚད་རྔུལ་བརྩེ་སྣ་ཁྲག་གཡོ་ལས་གསལ། ། ཞེས་གསུངས་པ་ལྟར་རོ། །༢ ཉེས་པའི་སྒོ་ནས་ཚ་བ་བཅོས་པའི་རྩ་དོན་ཅི་ཡིན་ནམ།ལན། རྒྱུད་ལས། ཉེས་པའི་སྒོ་ནས་བཅོས་པར་བྱ་བ་ནི། ། རླུང་གི་ཚ་བ་འབྲོས་འདེད་ཚུལ་དུ་བཅོས། ། མཁྲིས་པའི་ཚ་བ་ཟགས་བཅད་ཚུལ་དུ་བཅོས། ། བད་ཀུན་ཚ་བ་མགོ་སྤུར་ཚུལ་དུ་བཅོས། ། ཁྲག་གི་ཚ་བ་ཤེད་དམད་ཚུལ་དུ་བཅོས། ། ཆུ་སེར་ཚ་བ་སྦྱང་སྐེམ་ཚུལ་དུ་བཅོས། ། ཞེས་གསུངས་པ་བཞིན་ནོ། །༢ ཚ་བ་ཞི་བར་བྱེད་པའི་ཐང་སྦྱོར་བདུན་པོ་གང་གང་ཡིན་པ་དང་།དེའིནང་གསེས༠་སྨིན་ཐང་དང་དབྱེ་བང་ལ་དབྱེ་བ་གང་གང་ཡོད་པ་དང་དེ་དག་སོ་སོའི་ཕན་ནུས་ཅི་ཡིན།ལན། རྩ་བར། ཐང་ལ་སྨིན་ཐང་དབྱེ་ཐང་སྡུད་པའི་ཐང་། ། གསོད་ཐང་སད་ཐང་དགུག་ཐང་སྐམ་ཐང་བདུན། ། ཞེས་ཐང་སྦྱོར་བདུན་ཡོད་པ་དང་། སྨིན་པར་བྱེད་པའི་ཐང་ལ་རྣམ་གསུམ་སྟེ། ། མ་ནུ་བཞི་བས་བད་རླུང་སྨིན་པར་བྱེད། ། ཏིག་ཏ་གསུམ་པས་མཁྲིས་ཚད་སྨིན་པར་བྱེད། ། འབྲས་བུ་

130 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གསུམ་གྱིས་ཁྲག་ཚད་སྨིན་པར་བྱེད། ། དབྱེ་བའི་ཐང་ལ་རྣམ་པ་གསུམ་ཡིན་ཏེ། ། སློ་ཏྲེས་ཆིག་ཐང་རླུང་ཚད་འབྱེད་པར་བྱེད། ། སྐྱུ་རུའི་ཆིག་ཐང་ཁྲག་ནད་འབྱེད་པར་བྱེད། ། སེ་འབྲུ་གསུམ་ཐང་བད་ཀུན་ཚ་བ་འབྱེད། ། ཅེས་གསུངས་པ་འདིའོ། །༤ རིགས༠་ཚ་བ་བཞི་པོའི་མི་འཁྲུལ་བའིརྟགསའ་ལྟར་ཡིན་ནམ།ལན། རིམས་ཚད་མགོ་ན་ཟ་ཟི་གྲང་ཤུམ་བྱེད། ། འཁྲུགས་ཚད་གཟེར་དང་ལུད་པ་དབུགས་ལ་གསལ། ། འགྲམས་ཀྱི་ཚ་བ་སྤྱོད་ལམ་དྲག་རྗེས་ན། །དུག་ཚད་མ་ངེས་ཁོལ་བུར་ནད་སྣ་མང་། ། འདི་དག་མི་འཁྲུལ་སོ་སོའི་ངོས་འཛིན་ཡིན། ། ཞེས་སོ། །ག དཔྱད་ཀྱིས་ཚ་བ་བཅོས་པའི་ཐབས་དྲུག་པོ་དེ་གང་དང་གང་ཡིན་ནམ།ལན། རྒྱུད་ཀྱི་ཚ་བ་སྤྱིའི་ལེའུར། དཔྱད་ཀྱིས་བཅོས་ཐབས་རྣམ་པ་དྲུག་ཡིན་ཏེ། ། གཏར་གྱིས་ཁྲག་ངན་རྩ་ལམ་སྦྱང་བ་དང་། ། རྔུལ་གྱིས་ཚད་རླངས་བ་སྤུར་དབྱུང་བ་དང་། ། དུགས་ཀྱིས་འཕྲལ་གྱི་ཟུག་གཟེར་བཅག་པ་དང་། ། ལུམས་ཀྱིས་ཚ་བ་བྱེར་བ་གདོན་པ་དང་། ། ཆུ་ཡིས་ཕྱི་ཚད་མེ་དཔལ་བཅག་པ་དང་། ། མེ་ཡིས་ཚ་བ་འབྲོས་ཕྲང་བསྡམ་པའོ། ། ཞེས་པ་འདི་ཡིན།༦ ཚ་བའི་ནད་ཡིན་ཡང་གཏར་མི་རུང་བའི་ཚ་ནད་བདུན་པོ་གང་དག་ཡིན། དེ་དག་གཏར་མི་རུང་བའི་རྒྱུ་མཚན་ཅི།ལན། གཏར་མི་རུང་བའི་ཚ་ནད་བདུན་ནི་མ་སྨིན་པའི་ཚ་བ་དང་རིམས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 131ཚད། ཁྲག་མ་ཕྱེད་པའི་ཚ་བ། སྟོངས་ཚད། གཉན་ཚད། དུག་ཚད།ཟུངས་ཟད་ཚ་བ་བཅས་ལགས། དེ་དག་གཏར་མི་རུང་བའི་རྒྱུ་མཚན་ནི་རྒྱུད་ལས། ཚ་བ་གཏར་དུ་མི་རུང་རྣམ་པ་བདུན། ། མ་སྨིན་ཚད་པ་གཏར་ན་རྙོགས་པར་འགྱུར། ། ཁྱད་པར་རིམས་ལ་གང་གཏར་དོན་ལ་འབབ། །འཁྲུགས་སོགས་ངན་ཁྲག་མ་ཕྱེ་གཏར་བ་ཡིས། ། ཟུངས་ཁྲག་ཤོར་བས་རླུང་སྐྱེ་ཚ་བ་བྱེར། ། ནད་ཁྲག་ལུས་པས་ཚ་བའི་རོ་མི་ཐོན། ། སྟོངས་ཚད་གཏར་ན་རླུང་འཕྱོ་ཟུག་གཟེར་སྐྱེ། ། གཉན་ཚད་གཏར་ན་ཁྲག་ཤུལ་སྲོག་རྩར་འཇུག ། དུག་ཚད་གཏར་ན་བྱེར་ཏེ་རོ་མི་ཐོན། ། ཟུངས་ངན་ཚད་པ་གཏར་ན་སྲོག་རྟེན་ཆད། ། ཅེས་པའི་ལུང་གིས་སྒྲུབ་ནུས་སོ། །༧ རླུང་གི་ཞུ་འཁྲགས་སྲུན་ནས་བསུ་བ་དང་། མཁྲིས་པའི་ཞུ་འཁྲགས་འཕྲང་ལ་བཟག་པ། བད་གན་གྱི་ཞུ་འཁྲགས་ཕྱི་རྗེས་བཅད་དགོས་པའི་རྒྱུ་མཚན་ཅི།ལན། རླུང་གི་ཞུ་འཁྱགས་འབྱུང་སླ་ཞིང་ཐལ་སྐྱོན་ཆེ་བས་ཚ་བ་མ་ཟད་པའི་སྡུན་ནས་བསུ་དགོས་ཤིང་། མཁྲིས་པའི་ཞུ་འཁྱགས་ཟློག་དཀའ་ཞིང་རྣོ་མྱུར་དང་ལྡན་པས་ཚད་པ་ཟད་ནས་རླུང་སྐྱེ་མཚམས་ལས་མི་ཕྱི་བར་འཕྲང་ལ་བསྒུག་པ་དང་། བད་ཀུན་གྱི་ཞུ་འཁྱགས་འབྱུང་བུལ་ཞིང་བྱིང་ཆེ་བས་ཚ་བ་ཟད་ངེས་ཀྱི་མཚམས་སུ་ཕྱི་རྗེས་བཅད་དེ་ཐ་མར་བཅོས་དགོས་སོ། །། ཅི་འདྲ་ཞིག་ལ་ཐོར་བུའི་རླུང་ཟེར།ལན། ཐོར་བུའི་རླུང་ཞེས་པ་ནི་རླུང་ནད་རིགས་དང་གནས་ཀྱི་ཁོངས་སུ་

132 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།མ་འདུས་པར་ཁ་ཐོར་དུ་གནས་པའི་རླུང་ནད་སྟོབས་ཆུང་ལ་བྱའོ། །༩ ཚ་བ་མ་སྨིན་པ་དང་སྨིན་པ་གཉིས་ཀྱི་ཁྱད་པར་གྱི་རྟགས་ཇི་ལྟར་ཡིན་ནམ།ལན། མ་སྨིན་པའི་རྟགས་སུ་གྲང་ཤུམ་བྱེད་པ་དང་ཚིགས་གཞི་ན་བ།མེ་དང་ཉི་མ་སྙེག་ཅིང་སྲོད་ལ་ཚ་བ་ཆེ་བ་བཅས་དང་། སྨིན་པའི་རྟགས་ནི་བསིལ་འདོད་པ་དང་། ལུས་ལ་དྲི་འབྱུང་བ། གྲང་ཤུམ་ཆད་པ་བཅས་ཡིན།༡༠ ཚ་བ་སྨིན་དུ་མི་འདོད་པའིརྐྱེན་གསུམ་པོ་གང་གང་ཡིན་ནམ།ལན། རླུང་གིས་ཚ་བ་བུས་ནས་སྨིན་དུ་མི་སྟེར་བ་དང་། བད་ཀུན་གྱིས་ཚ་བའི་འགོ་བྱིབས་ནས་སྨིན་དུ་མི་སྟེར་བ། ཟས་སྤྱོད་རྐྱེན་གྱིས་ཚ་བ་ལུས་ཟུངས་ལ་བྱེར་ནས་སྨིན་དུ་མི་སྟེར་བ་བཅས་གསུམ་མོ། །༡༡ ཉེས་གསུམ་གང་རུང་ཞིག་ལ་རྐྱེན་ཕོག་ན་གཞན་གཉིས་མི་བདེ་བའི་རྒྱ་མཚན་ཅི།ལན། རླུང་མཁྲིས་བད་ཀུན་གསུམ་པོ་ཕ་སྤུན་དང་འདྲ་བས་གཅིག་ལ་དུསགདོན་ཟས་སྤྱོད་ཀྱི་རྐྱེན་ཕོག་ནས་ནད་བྱུང་ན་གཞན་གཉིས་ཀྱང་མི་བདེ་བར་འཁྲུགས་པར་བྱེད་དོ། །༡༢ རྒྱས་ཚད་བཅོས་པའི་རྩ་དོན་ཅི་ཡིན་ནམ།ལན། བཅོས་ཚུལ་སྟོབས་ཆེན་དར་དྲག་ཐོག་བབས་བསད། ། སྟོབས་ཆུང་ཚ་བ་འཇམ་ལ་ཞི་བས་བཅོས། ། དང་པོར་རླངས་བསད་བར་དུ་ལོ་མ་བྲབ། ། ཐ་མ་རྩ་བ་བཅད་པའི་ཚུལ་དུ་བཅོས། ། ཞེས་གསུངས་པ་འདིའོ། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 133༡༢ རྒྱས་ཚད་ལ་དཔྱདཀྲིསའ་ལྟར་བཅོས་དགོས། ་ལན། རྒྱས་ཚད་ལ་སྨན་གྱིས་མ་ཆོམས་ན་གཏར་གྱིས་དབྱུང་བ་དང་།རྔུལ་གྱིས་ཚ་བ་བ་སྤུ་ནས་དབྱུང་བ། ཆུ་ལྕག་བྲན་ནས་ཚ་བའི་རླངས་པ་འདོན་པ། བསིལ་དུགས་ཀྱིས་ཟུག་གཟེར་གཅོག་པ་བཅས་བྱ་དགོས།༡༤ ཚ་སྟོངས་དང་རླུང་སྟོངས་གཉིས༠༄ད་པར་ཅི་ཡིན་ནམ།ལན། ཚ་སྟོངས་ནི་ཚད་པའི་ནད་གཉའ་ཆོགས་ནས་ཚད་གཞུག་རླུང་གིས་བུས་པ་དང་། རླུང་སྟོངས་ནི་ཚད་པའི་གཞུག་རླུང་དུ་ལོག་པ་ཡིན།༡༥ གབ་ཚད་ཟེར་བའི་རྒྱུ་མཚན་ཅི། གབ་ཚད་ཀྱི་བརྟག་ཐབས་བཞི་བོ་གང་གང་ཡིན།ལན། རྒྱུད་ཆེན་དུ། གབ་པའི་ཚ་བ་སྦས་པའི་མེ་དང་འདྲ། ། གྲང་རླུང་གཉིས་ཀྱིས་ཚ་བའི་འགོ་བྱིབས་པས། ། བད་རླུང་འོག་ཏུ་ཚད་རྟགས་བག་ལ་ཉལ། ། ཕྱི་གྲང་ནང་ན་ཚ་བས་གབ་ཅེས་བྱ། ། ཞེས་དང་། བརྟག་ཐབས་བཞི་སྟེ་རྟགས་ལ་ནད་ངོས་བཟུང་། ། རྩ་ཆུས་མཚང་འབྲུ་གཏར་གྱིས་ཕུགས་བཙལ་ཏེ། ། ཟས་དང་སྨན་གྱིས་མགོ་ཕུར་བཤུ་བར་བྱ། ། ཞེས་གསུངས་པ་བཞིན་ནོ། །༡༦ པོ་བ་དང་མཁལ་མ་སྙིང་གསུམ་ལ་གབ་ཚད་འབྱུང་བའི་རྒྱ་མཚན་ཅི།ལན། ཕོ་བ་ས་ཁམས་ནི་ཟས་འཇུ་སའི་གཞི་ཡིན་པས་གནས་དེར་ཚ་བའི་ནད་ཞུགས་ན་འཇུ་བྱེད་མེ་དེས་ལོག་པའི་ལས་བྱས་ནས་གྲང་རྟགས་འབྱུང་བ་

134 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དང་། མཁལ་མ་ཆུ་ཁམས་ནི་བད་ཀུན་གྲང་བའི་གཞི་ཡིན་པས་ཚད་ནད་ཞུགས་ཀྱང་གྲང་རྟགས་སྟོན་ངེས་ཤིང་། སྙིང་ནི་ཁྱབ་བྱེད་རླུང་གི་གནས་ཡིན་པས་ཚ་བའི་རྟགས་མི་མངོན། དེའི་ཕྱིར་ཕོ་བ་དང་མཁལ་མ་སྙིང་གསུམ་ལ་གབ་ཚད་འབྱུང་ངོ་། །༡༧ ཚ་བ་གསར་རྙིང་གི་ཚད་གཞི་ཅི་འདྲ་ཡིན་ནམ།ལན། ཚ་བའི་ནད་ཕོག་ནས་ཟླ་བ་གཅིག་མ་འདས་ན་ཚ་བ་གསར་བ་དང་། ཟླ་བ་གཅིག་ཕར་འདས་ན་རྙིངས་ཚད་ཡིན་ཏེ། གཡུ་ཐོག་པའི་ཚད་པའི་སྟོང་ཐུན་ལས། ཟླ་བ་མ་འདས་པ་ནི། ཚ་བ་གསར་བ། ཟླ་བ་འདས་པ་ནི། ཚ་བ་རྙིངས་པ། ལོ་ལོན་པ་ནི། ཤིན་ཏུ་རྙིངས་པའོ། ། ཞེས་གསུངས་པ་ལྟར་རོ། །༡༨ རྙིངས་ཚད་ལ་ཟས་སྤྱོད་ལོ་ཟའི་བར་དུ་བསྣམ་དགོས་པའི་རྒྱ་མཚན་ཅི།ལན། སྤྱིར་རྙིངས་ཚད་ཀྱི་ནད་འདི་རས་ལ་སྣུམ་ཞེན་པ་ལྟར་ལུས་ཟུངས་དང་འདྲེས་ཡོད་པས་བཅོས་དཀའ་ཞིང་། བཅོས་ཀྱང་ཚད་པའི་ལྷག་མ་ཅུང་ཟད་ཙམ་ཡང་མེད་པར་མ་བྱས་ན་ཚད་རོ་སླར་འཕེལ་ངེས་པས་ཟས་དང་སྤྱོད་ལམ་གཉིས་ཡུན་རིང་དུ་སྲིང་ཞིང་བསྡམ་དགོས།༡༩ རྟོགས་ཚད་ལ་ཐོག་མར་སྐེམ་པའི་ཚུལ་དུ་བཅོས་དགོས་པའི་རྒྱུ་མཚན་ཅི་ཡིན་ནམ།ལན། རྟོགས་ཚད་ཀྱི་རྒྱུ་ནི་ཆུ་སེར་ཡིན་ཕྱིར་དེ་ཉིད་བཅོས་སྐབས་ཐོག་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 135མར་རླན་ཆེན་པོའི་རིགས་ལ་བྱེ་མ་བཏབ་ནས་སྐམ་པ་ལྟར་ཆུ་སེར་རང་སར་སྐམ་དུ་འཇུག་དགོས།༢༠ གནས་སྐབས་ཚ་བ་སྡེ་དྲུག་གི་་དང་ནད་འགྱུར་ངོ་བོའ་ལྟར་ཡིན་པ་དང་། དེ་དག་ལ་གནས་སྐབས༠་ཚ་བ་ཟེར་དོན་ཅི།ལན། མ་སྨིན་ཚ་བའི་རྒྱུ་ནི་བད་རླུང་དང་ངོ་བོ་འདུས་པའི་ཚད་པ་ཡིན།རྒྱས་ཚད་རྒྱུ་ནི་གནོད་བྱེད་མཁྲིས་པ་དང་ཚ་བ་རྐྱང་བའི་སྡེ་ཚན་ཡིན། སྟོངས་ཚད་ནི་རླུང་གིས་ཚ་བ་བུས་པ་དང་། གབ་ཚད་ནི་ཚ་བའི་འགོ་བད་ཀུན་གྱིས་བྱིབས་པ། རྙིངས་ཚད་ནི་ཡུན་རིང་ལོན་པ། རྙོགས་ཚད་ནི་ཆུ་སེར་གྱིས་སྐྱེད་པ་ཡིན་ནོ། །ཚ་བ་དེ་དག་གནས་སྐབས་གནས་སྐབས་ལ་འགྱུར་ལྡོག་འབྱུང་ངེས་པ་སྟེ།མསན་པ་ཚ་བ་ཀུན་གྱི་སྡུན་ལ་འབྱུང་བ་དང་། དེ་ནས་རྒྱས་ཚན། དེ་ནས་སྟོངས་ཚད་ཡིན་ལ། ཚ་བ་དེ་གསུམ་ཡག་པོར་བཅོས་མ་ཐུབ་པའམ་བཅོས་ཉེས་ཤོར་ན་རེས་གབ་ཚད་རེས་རྙིངས་ཚད་རེས་རྙོགས་ཚད་སོགས་ལ་འགྱུར་འགྲོ་བས་གནས་སྐབས་ཀྱི་ཚ་བ་ཞེས་བརྗོད་པ་ཡིན།༢༡ འགྲམས་ཚདཤཱ་གོ་དོན་ཇི་ལྟར་ཡིན་ནམ།ལན། སྤྱོད་ལམ་དྲག་ཤུལ་དང་བརྡབས་ལྷུང་སོགས་ལས་ལུས་ལ་ཕོག་ཐུག་ཤོར་ནས་ལུས་ཀྱི་ཕྱི་ནང་གང་རུང་དུ་ཚ་བ་འགྲམས་པ་ལ་བྱ་མོད། ཡིན་ཡང་བརྡབས་པ་སོགས་ལས་ལུས་ན་རྨ་ཡོད་ཚེ་རྨ་ཚད་ཡིན་པ་ལས་འགྲམས་ཚད་མ་ཡིན་ནོ། །

136 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢༢ འགྲམས་ཚད་རིགས་གཉིས་ནི་གང་དང་གང་ཡིན་ནམ།ལན། ཤ་རུས་རྩ་དང་ཆུ་རྒྱུས་བཅས་ཕྱི་ཡི་ཡུལ་བཞིར་འགྲམས་པ་དང་།གློ་སྙིང་མཆིན་མཆེར་སོགས་ནང་གི་དོན་སྣོད་ལ་འགྲམས་པ་དང་གཉིས་སོ། །༢༢ རྒྱས་འཁྲུགས་སྟོངས་འཁྲུགས་འཇམ་འཁྲུགས་གསུམ་གྱི་ངོ་བོ་གང་འདྲ་ཡིན།ལན། རྒྱས་འཁྲུགས་ཀྱི་ངོ་བོ་ནི་མཁྲིས་ཚད་ཁྲག་ལ་རྒྱས་པ་སྟེ་མཁྲིས་ཤས་ཆེ་བ་དང་། སྟོངས་འཁྲུགས་ནི་མཁྲིས་ཚད་རླུང་གིས་བུས་ཏེ་རླུང་ཤས་ཆེ་བ།འཇམ་འཁྲུགས་ནི་བད་ཀུན་གྲང་བས་ཁྲག་མཁྲིས་ཚ་བའི་འགོ་མནན་ནས་བད་ཀུན་གྱི་ཤས་ཆེ་བ་ལ་བྱ།༢༤ རྒྱས་འཁྲུགས༠་བབས་སྒོ་བརྒྱད་པོ་གང་གང་ཡིན།ལན། རྒྱུད་ཆེན་ལས། བབས་སྒོ་གློ་སྙིང་མཆིན་མཆེར་མཁལ་མ་དང་། ། མཁྲིས་པ་རྩ་དང་རླུང་ལ་བབས་པ་བརྒྱད། ། ཅེས་གསུངས་པ་ལྟར་རོ། །༢༥ འཁྲུགས་ཚད་ཀྱི་ལུད་པའི་བརྟག་ཐབས་བརྒྱད་པོ་གང་དང་གང་ཡིན་ནམ།ལན། ལུད་པ་སྐྱ་གསོབ་ཡིན་ན་སྙིང་གི་གབ་འཁྲུགས་དང་། དམར་ན་གློ་བའི་གབ་འཁྲུགས། དམར་སེར་མཆིན་པའི་གབ་འཁྲུགས། སྨུག་ནག་མཆེར་བའི་གབ་འཁྲུགས། སྲེ་འོ་མཁལ་མའི་གབ་འཁྲུགས། དམར་ལ་ཐེང་པོར་ལུ་བ་རྩ་འཁྲུགས། སེར་དྭངས་མཁྲིས་པའི་གབ་འཁྲུགས། སྔོན་པོ་ཝུ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 137གསོབ་རླུང་འཁྲུགས་བཅས་བརྒྱད་དོ། །ས་བཅད་བཅུ་གསུམ་པ། གཉན་རིམས་གསོ་བ།༡ རིམས་ནད་ཅེས་པའི་གོ་དོན་ཅི།ལན། རིམས་ཞེས་པ་བྱ་བའི་རིམ་དང་དོན་གཅིག་ཡིན་ལ། ནད་ཀྱི་སྐབས་སུ་མི་ནོར་ཕྱིར་རིམས་ཞེས་སྦྱར་བ་ཡིན་ཏེ། ནད་རིགས་རྣམས་འཇུག་སྒོ་དྲུག་ནས་རིམ་བཞིན་ལུས་ལ་ཞུགས་པ་དང་གཅིག་ནས་གཅིག་ཏུ་རིམ་གྱིས་འགོ་བ། ཡང་ན་རིམ་གྱིས་སྨིན་པས་ན་རིམས་ཞེས་བཤད། མན་ངག་རིན་ཆེན་གཅེས་བསྡུས་ལས། རིམས་ནད་ཅེས་པ་ནད་པའི་དྲི་དངོས་སམ། ། ནད་དེ་ཡོད་པའི་ཕྱོགས་ཀྱི་དུ་བ་དང་། ། རླུང་སོགས་ཕོག་པས་གཅིག་ནས་གཅིག་ཉིད་ལ། ། རིམ་གྱིས་འགོ་བའི་ཕྱིར་ན་རིམས་ཞེས་བྱ། ། ཞེས་གསུངས།༢ རིམས་ནད་སྦྱིའི་དབྱེ་བ་ལྔ་བོ་གང་གང་ཡིན།ལན། རིམས་ནད་ལྔ་བོ་ནི་བལ་ནད་དང་། འབྲུམ་བུ། རྒྱུ་གཟེར།གག་ལྷོག ཆམ་རིམས་བཅས་ལགས།༢ བལནད་ཅེས་པའི་མིང་དེའ་ལྟར་ཐོགས་པཡིན།ལན། མ་གཅིག་དཔལ་ལྡན་ལྷ་མོ་ལ་མིང་གི་རྣམ་གྲངས་བཅུ་དྲུག་ཡོད་པ་ལས་ནང་གསེས་བལ་མོ་ཧེ་ལེ་འབར་མ་ཞེས་པ་དེའི་ཁ་རླངས་ལས་བྱུང་བའི་རིམས་ནད་ཡིན་ཕྱིར་བལ་ནད་ཅེས་ནད་བདག་གི་མིང་ནད་ལ་བཏགས་པར་བཤད།

138 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༤ རླུང་རིམས་དང་མཁྲིས་རིམས་བད་རིམས་གསུམ་གྱི་བབས་ས་དང་།རྒྱས་ས། ལམ་དོན་ས་བཅས་གང་དང་གང་ཡིན།ལན། རྒྱུད་ལས། རླུང་རིམས་བབས་ས་རུས་ཡིན་རུས་ཀུན་ན། ། རྒྱས་ས་དོན་ཡིན་ལྕེ་སྐམ་ཟ་ཟི་མང་། ། ཐ་མར་སྲོག་རྩར་ལམ་དོན་སྨྱོ་འབྲོས་བྱེད། ། ཅེས་དང་། མཁྲིས་རིམས་དང་པོ་བབས་ས་རྩ་ཡིན་པས། ། རྩ་ཆུ་ཚ་ལ་རྩ་རྒྱས་རྩ་རྣམས་འཁྱུག ། བར་དུ་རྒྱས་པའི་ས་ནི་ཁྲག་ཡིན་པས། ། ཆུ་དམར་རོ་སྟོད་ཚ་ཞིང་སྣ་ཁྲག་འོང་། ། ཐ་མ་ཕལ་ཆེར་ཕོ་བར་ལམ་དོན་པས། ། མཁྲིས་པས་ཕོ་བའི་མེ་དྲོད་ཕྱིར་བཏོན་ཏེ། ། ལྕེ་སྐམ་མཆུ་ཐུང་ཁ་སྐམ་སོ་དྲེག་ཆགས། ། དང་ག་མི་བདེ་སྟོང་སྐྱུགས་བྱེད་པའོ། ། ཞེས་དང་།བད་རིམས་དང་པོ་བབས་ས་དང་ག་སྟེ། ། ཁ་མངལ་ཟས་མི་འཇུ་ལ་དང་ག་འགག ། བར་དུ་རྒྱས་ས་ཤ་དང་ཀླད་པ་སྟེ། ། ལུས་ལྕི་མྱོས་དང་ལྐུགས་པར་འགྱུར་བ་ཡིན། ། ཐ་མར་འཆོར་ས་མཁལ་མར་ལམ་དོན་པས། ། ཆུ་སྲི་མཁལ་རྐེད་ན་ལ་རྣ་བ་འོན། ། ཞེས་གསུངས་པ་ལྟར་རོ། །༥ འདུས་རིམས་དབྱེ་ན་རྒྱུན་རིམས་རྟག་པའི་རིམས་ཉིན་གཅིག་ཉིན་གསུམཉན་བཞི་བཅས་རྣམ་པ་ལྔ་ཡོད་པ་དེ་དག་ནི་ལུས་ཟུངས་བདུན་གྱི་ནང་ནས་གང་དང་གང་ལ་བབས་པའི་མིང་ཡིན།ལན། རྒྱུན་རིམས་ནི་རིམས་ནད་ལུས་ཟུངས་བདུན་གྱི་ནང་ནས་དྭངས་མར་བབས་པའི་མིང་དང་། རྟག་པའི་རིམས་ནི་ཁྲག་ལ་བབས་པ། རིམས་ཉིནགཅིག་པ་ནི་ཤ་ལ་བབས་པ། རིམས་ཉིན་གསུམ་པ་ནི་ཚིལ་ལ་བབས་པ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 139རིམས་ཉིན་བཞི་བ་ནི་རུས་ལ་བབས་པའི་མིང་ངོ་ །༦ འདུས་རིམས་ལ་བཅོ་བརྒྱད་ཉི་ཤུ་གཅིག་ན་འཚོ་འཆི་ཕྱེ་ཞེས་པའི་དོན་ཅི་ཡིན།ལན། འདིའི་བད་ལ་བེེ་སྔོན་ལས། ཞག་གྲངས་ནི་དྭངས་མ་ནས་ལུས་ཟུངས་བདུན་རིམ་པར་ཁྱབ་པའི་དབང་གིས་ལུས་ཟུངས་རེ་རེ་ལ་ཞག་གསུམ་རེ་བབས་པས་དངས་མའི་ཞག་གསུམ་བཅད་པའི་ཞག་བཅོ་བརྒྱད་དང་། དྭངས་མའི་ཞག་ཀྱང་རྟོགས་ན་ཉི་ཤུ་གཅིག་འདས་ནས་མཇུག་གཞན་ལ་མ་འཁྱོགས་ཚེ་ཕལ་ཆེར་འཚོ་བ་དང་འཆི་བའི་ཤན་ཕྱེ། ཞེས་པ་འདི་ལས་འཐུས།༧ གཉན་རིམས་མཁྲིས་པ་རྩར་རྒྱུག་གནས་གཞན་ལ་བབས་པའི་ཁྱད་པར་གྱིརྟགས་ཅི་ཡིན་ནམ།ལན། རྒྱུད་ཆེན་ལས། ཁྱད་པར་མགོར་བྲོས་ཀླད་གཟེར་སྣ་ཁྲག་འཛག ། གློར་བབས་རོ་སྟོད་གཟེར་ལ་ལུད་པ་སེར། ། མཁལ་བབས་མཁལ་སྐད་ན་ཞིང་དྲི་ཆུ་སྡོམ། ། ཕོ་བར་བབས་ན་ཁ་ཁ་མཁྲིས་པ་སྐྱུག ། རྒྱུ་མར་བབས་ན་ཟུག་ཆེ་ཚན་ཅན་འཁྲུ། ། དེ་དག་མི་འགྱུར་འཁྲུལ་མེད་ནད་རྟགས་ཡིན། ། ཞེས་གསུངས་པ་འདིའོ། །། འབྲུམ་བུའི་རིམས༠་ནད་འགྱུར་ངོ་པོའ་ལྟར་ཡིན་ནམ།ལན། རྒྱུད་ལས། ངོ་བོ་ཚ་བ་ཆུ་སེར་ལ་བབས་ནས། ། རུས་རྐང་ལྷ་བའི་གཏིང་ནས་སྐྱེ་བར་བྱེད། ། ཐོར་བའམ་འབྲུམ་བུ་འོང་ཕྱིར་མིང་དུ་བརྗོད། ། ཅེས་གསུངས་པ་ལྟར་རོ། །

140 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༩ བེག་གེ་ནད་ཀྱིརྒྱུ་དང་ཐོག་མའི་ནདརྟགསའ་ལྟར་ཡིན་ནམ།ལན། གཉན་ནད་བེག་གེའམ་སིབ་བིའི་རྒྱུ་ནི་ཁྲག་དང་ཆུ་སེར་ལ་གཉན་ཚད་བབས་པ་ཡིན་ལ། ནད་འདི་ལུས་ལ་ཐེབས་མ་ཐག་ཏུ་མགོ་རྐང་དང་ཚིགས་གཞི་ན་ཞིང་གྲང་ཤུམ་བྱེད་པ་དང་། དེ་ནས་ལུས་ལ་ཚ་རྒྱས་ཏེ་མིག་རྩ་དམར་པོར་འགྱུར་ཞིང་མིག་སྐྱག་མང་བ། ཐོག་མར་རྐན་ཕུག་དང་ཁའི་ནང་འགྲམ། གྲེ་བའི་ལྡེབས་སོགས་ལ་ཐོར་བ་སྐྱ་སིབ་འབྱུང་ཞིང་རིམ་གྱིས་རྣ་རྒྱབ་དང་མཆན་འོག སྐེ་མཇིང་སོགས་ལུས་ཀུན་ལ་ཐོར་བ་དམར་ཞིབ་ཀྱིས་ཁྱབ་པ་བཅས་ཡིན།༡༠ རྒྱ་གཟེར་སྟོབས་ཆེན་གྱི་ནད་བཅོས་པའི་རྩ་དོན་ཅི་ཡིན་ནམ།ལན། སྟོབས་ཆེན་ནད་ལ་བཅོས་ཚུལ་རྣམ་པ་བདུན། ། སྣོད་ཀྱི་རྩི་སྲུང་མཁྲིས་པའི་མེ་བསད་ཅིང་། ། རྒྱུ་ལོང་རུལ་སྦྱང་ནད་དངོས་གཉེན་པོས་བསད། ། མཆིན་པའི་ཟགས་བསྡམ་འཁྲུ་བའི་ཁ་དོག་སྒྱུར། ། ཐ་མར་ཆུ་བོའི་རྒྱུན་ལམ་བཅད་པའོ། ། ཞེས་རྒྱུད་ལས་གསུངས་པ་འདི་རྩ་དོན་དུ་འཛིན་དགོས།༡༡ གག་པའི་ནད་རིགས་བཞི་བོ་གང་གང་ཡིན། ཅིལན། ཕོ་གག་དང་། མོ་གག བུ་གག གཉན་གག་བཞིའོ། །༡༢ ལྷོག་པ་ལ་དབྱེ་ཚུལ་ཅི་འདྲ་ཡོད།ལན། ལྷོག་པ་འབྱུང་བས་དབྱེ་ན་ས་ཆུ་མེ་རླུང་བཞི་དང་། ནད་གཞིའི་སྒོ་ནས་དབྱེ་ན་དཀར་ནག་ཁྲ་བོ་གསུམ། རིགས་ཀྱིས་དབྱེ་ན་རྒོད་དང་ཡང་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 141རྒོད་ཡམ་བུ་ཡུ་མོ་བཅས་བཞི་ཡོད།༡༢ གཉན་རིམས་ལ་བབས་སའི་དབང་གིས་མིང་ཐ་དད་དུ་དབྱེ་ཚུལ་ཛི་ལྟར་ཡིན་ནམ།ལན། གཉན་ནད་མགོ་ལ་བབས་ན་ཀླད་གཟེར་དང་། གྲེ་བར་བབས་ན་གག་པ། རོ་སྟོད་ལ་བབས་ན་གཟེར་ཐུང་། ཕོ་བར་བབས་ན་ཕོ་ལོག་གམ་གཉན་གླང་། རྒྱུ་མར་བབས་ན་རྒྱུ་གཟེར། ལྤགས་ལ་བབས་ན་མེ་དབལ།ཚིལ་ལ་བབས་ན་རྨེན་བུ། ཉྭ་ལ་བབས་ན་ཉྭ་ལོག ཤར་བབས་ན་ལྷོག་པ་ཟེར།འདི་ལ་གག་ལྷོག་སྤུན་དགུ་ཟེར་ཚུལ་ཡང་མཆིས།༡༤ གཉནནདཀྱི་ནད་འགྱུར་ངོ་བོའ་ལྟར་ཡིནནམ།ལན། ལུས་ལ་ལྷན་སྐྱེས་སུ་གནས་པའི་ཁྲག་སྲིན་རྐང་མེད་ཟླུམ་པོ་དམར་བདང་ཕྱི་རོལ་གྱི་དུག་ཅན་སྲིན་བུ་པན་ཏ་གཉིས་ལྷན་ཅིག་ཏུ་བསྡོངས་ནས་གྱུར་པ་ཡིན།༡༥ ཅི་འདྲ་ཞིག་ལ་ནག་པོ་སུམ་བསྒྲིལ་ཟེར།ལན། ལུས་སྲོག་ལ་འཕྲལ་དུ་གནོད་པར་བྱེད་པའི་ནད་གདུག་པ་ཅན་ལ་ནག་པོ་ཞེས་མདོག་གི་ཐ་སྙད་སྦྱར་བའི་གཉན་དང་ཚད་པ་རླུང་གསུམ་མཉམ་དུ་བསྒྲིལ་བའི་ནད་ཀྱི་མིང་སྟེ། གདུག་པའི་ནད་ངན་ཏྲེ་ཏྲེ་ཧོས་བཅོས་པའི་གདམས་པ་ཐེངས་པོ་ཟླ་བའི་ཐིགས་པ་ལས། གཉན་སྲིན་པར་པ་ཏ་དང་ནི། །ཚད་པ་ཏྲེ་ཏྲེ་ཧོས་ཞེས་པ། ། རླུང་རིམས་ཐོལ་པ་མགོ་འཁོར་གསུམ། །བསྡོངས་པ་ནག་པོ་གསུམ་བསྒྲིལ་ཟེར། ། ཞེས་སོ། །

142 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༡༦ ཆམ་རིམས༠་དབྱེ་བ་བཞི་བོ་གང་གང་ཡིན།ལན། ཆམ་རིམས་བཞི་ནི་གྲེ་ཆམ་དང་། གློ་ཆམ། རིམས་ཆམ། སྣ་ཆམ་བཅས་ལགས།༡༧ ཅི་འདྲ་ཞིག་ལ་ཆམ་པ་སྐྱུར་ཤོར་ཟེར།ལན། རིམས་ཆམ་གྱི་ནད་ལ་ཟས་སྐོམ་བཅུད་ཅན་དང་སྐྱུར་བའི་རིགས།སྤྱོད་ལམ་དྲག་ཤུལ་སོགས་བསྟེན་དྲགས་པས་ནད་སྟོབས་སྔར་བས་ཆེར་རྒྱས་པ་ལ་ཆམ་པ་སྐྱུར་ཤོར་ཟེར་བའོ། །ས་བཅད་བཅུ་བཞི་པ། ལུས་སྟོད་གསོ་བ།༡ ལུས་སྟོད་གསོ་བའི་ནང་དོན་གཙོ་བོ་དབང་བོ་ལྔའི་གསོ་ཚུལ་ཡིན་ཡང་དེར་ལུས་སྟོད་གསོ་བ་ཟེར་དོན་ཅི་ཡིན།ལན། དེ་ནི་ཝ་བ་དབང་བོའི་གྲས་མིན་པས་རེད།༢ ལུས་སྟོད་ཀྱི་ནད་གསོ་སྐབས་མགོ་བོའི་ནད་ཐོག་མར་བསླབ་དགོས་དོན་ཅི།ལན། མགོ་ནི་དབང་བོ་ལྔའི་ནང་གི་མཆོག་དང་དེ་དག་གི་རྟེན་གཙོ་བོ།ཀླད་པ་རྩ་དཀར་གྱི་གནས་བཅས་ཡིན་པས་ཐོག་མར་བསླབ་དགོས།༢ མགོ་བོའི་ནད་ལ་གཙོ་ཕལ་གྱི་དབྱེ་བ་འབྱེད་དོན་ཅི།ལན། ནད་ཀྱི་རྐྱེན་དང་སྟོབས་ཆེ་ཆུང་ལ་བལྟས་ནས་དེ་ལྟར་དབྱེ་བ་སྟེ།གཙོ་བོའི་ནད་བརྒྱད་ནི་ནང་རྐྱེན་ལ་བལྟས་ནས་སྟོབས་ཆེ་བར་བསྟན་པ་དང་།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 143ཕལ་བའི་ནད་དྲུག་ནི་ཕྱི་རྐྱེན་ལ་བལྟས་ནས་སྟོབས་ཆུང་བར་བསྟན་པ་ཡིན།༤ རྒྱུརྐྱེན་གང་ལ་བརྟེན་ནས་སྐྱ་བྱི་བ་ཡིན།ལན། སྐྲ་བྱི་བའི་རྒྱུ་ནི་རོ་ཚ་བ་དང་སྐྱུར་བ་སོགས་ཁྲག་ངན་ཆུ་སེར་རྒྱས་པའི་བཟའ་བཏུང་གི་རིགས་བསྟེན་དྲགས་པ་དང་། མྱ་ངན་དང་སེམས་ལས་ཆེ་བ་བཅས་ལས་མཁྲིས་པ་རླུང་དང་འདྲེས་པ་དེ་བ་སྤུའི་བུ་གར་ཞུགས་ནས་སྐྲ་རྩ་སྲུལ་ཏེ་སྐྲ་བྱི་བར་བྱེད་པ་ཡིན།༥ སྐྲ་དཀར་པོར་འགྱུར་བའི་རྐྱེན་ཅི་ཡིན་ནམ།ལན། སྤྱིར་ཟས་སྤྱོད་དམན་ལྷག་ལོག་པས་ལུས་ཀྱི་འདུ་བ་འཁྲུགས་པ་དང་། ཁྱད་པར་དུ་འབྱུང་བ་མེ་ཆུ་གཉིས་ཀྱི་སྟོབས་ཆེ་བའི་རོ་ལན་ཚྭ་ལྟ་བུ་མང་དུ་བསྟེན་དྲགས་པས་ཁྲག་མཁྲིས་སྐྱེད་ནས་དེའི་དྲོད་རླངས་མགོར་ཞུགས་ནས་སྐྲ་ཚོས་ཏེ་སྐྲ་དཀར་འགྱུར་བ་ཡིན།༦ མིག་ནད་ནང་འགྲིབས་སྐབས་མཆོ་གཉིས་འདྲེས་ཞེས་པའི་གོ་དོན་ཅི་ཡིན།ལན། མཚོ་གཉིས་འདྲེས་ཞེས་པ་ནི་དབུས་ཆུའི་མཚོ་དང་མཐོང་བྱེད་རྒྱལ་མོའི་མཚོ་གཉིས་འཁྲུགས་ནས་འདྲེས་ཏེ་སྣག་ཚ་ལྟ་བུ་ནག་ངམ་དུ་སོང་བའི་དོན།༧ མིགཤཱམ་བཞི་ནི་གང་དང་གངཡིན།ལན། མིག་ཁྱིམ་བཞི་ནི་ཕྱི་རུས་པའི་ཁྱིམ་དང་། ནང་ཚིལ་བུའི་ཁྱིམ།དབུས་ཆུའི་ཁྱིམ། མཐོང་བྱེད་རྒྱལ་མོའི་ཁྱིམ་བཅས་ལགས།

144 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།། མིག་ནད་བར་འགྲིབས་བཞི་བོའི་ནདརྟགས་་ལྟར་ཡིན་ནམ།ལན། བར་འགྲིབས་རླུང་ལས་གྱུར་པ་ནི་འགྲིབ་བྱེད་ཀྱི་དབྱིབས་དང་ཁ་དོག་སོགས་ཉི་མ་དང་འདྲ་བ། མཁྲིས་འགྲིབས་ནི་ཞུག་པའི་མིག་དང་འདྲ་བ་སྟེ། འགྲིབ་བྱེད་སེར་པོ་ཆགས་པ། བད་ཀུན་གྱི་འགྲིབས་པ་ནི་ཟླ་བ་དང་འདྲ་བར་དཀར་བ། འདུས་པའི་འགྲིབས་པ་ནི་འཇའ་ཚོན་འདྲ་བ་སྟེ། ཚོན་མདོག་སྣ་ཚོགས་ཡོད་པ་ལྟ་བུ་ཁྲ་བོར་ཆགས་པ་བཅས་འབྱུང་བ་ཡིན།༩ མིག་ནད་བར་འགྲིབས་ཐུར་མས་དབྱེ་བའི་དུས་ཀྱི་སྔོན་འགྲོའི་སྐབས་ཉེས་པ་སོ་སོའི་སྨིན་དུསའ་ལྟར་ཡིན་ནམ།ལན། དུས་ཀྱི་སྔོན་འགྲོ་རླུང་འགྲིབས་ལོ་གསུམ་སྨིན། ། བད་ཀུན་ལོ་གཅིག་འདུས་པ་ཕྱེད་དང་གཉིས། ། མཁྲིས་པ་ཟླ་བ་དྲུག་གིས་སྨིན་པའི་དུས། ། ཞེས་རྒྱུད་ལས་གསུངས་པ་ལྟར་རོ། །༡༠ མིག་ནད་བར་འགྲིབས་ཐུར་མས་དབྱེ་རུང་མིན་གྱི་ཚད་ཇི་ལྟར་ཡིན་ནམ།ལན། རྒྱུད་ཆེན་ལས། དབྱེར་མི་རུང་བ་ལུད་པ་ཆམ་པས་བཏབ། །མ་ཞུ་འཁྲུ་སྐྱུག་མགོ་གཟེར་ཡོད་པ་དང་། ། ལུས་ལ་དགྲ་དར་སྤར་ཁ་ལི་ལ་བབས། ། འདུས་པའི་མིག་ཚིལ་ཞུ་བ་དབྱེར་མི་རུང་། ། ཕྱི་འགྲིབས་ནང་འགྲིབས་ཐུར་མས་དབྱེར་མི་ཕྱེད། ། མ་སྨིན་དུས་སུ་བསལ་ཡང་སླར་འགེབས་སྤང་། ། མེ་ཟླ་ཉི་མ་ཤར་ནུབ་མི་མཐོང་ན། ། དུས་འདས་རྒྱལ་མོའི་མཐུ་ཉམས་དབྱེར་མི་རུང་། ། དབྱེར་རུང་དེ་ཟློག་ཆུ་ནང་ཞག་ཐིགས་འདྲ། ། ཟླ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 145བ་ཉ་ལྟར་གང་བ་དབྱེ་བར་བྱ། ། ཞེས་གསུངས་པ་ལྟར་ཡིན།༡༡ མིག་སྤྲིན་གྱི་པགས་པའི་སྲབ་མཐུག་དང་ནང་གི་ཆིལ་བུའི་སྐ་སླ་དེ་ཇི་ཙམ་ཡིན་ནམ།ལན། འདིའི་ཐད་ལ་གོང་སྨན་པའི་པོད་དམར་ལས། ལྤགས་པ་སྲབ་མཐུག་གླ་ཏེལ་ཙམ། ། ནང་གི་ཚིལ་བུ་ཟན་སླ་ཙམ། ། ཞེས་གསུངས།༡༢ ཀོང་སྤྲུལ་ཟིན་ཏིག་ཏུ་འགྲིབ་རིགས་ཡོད་པའི་མིག་ནད་ལ་ཞེས་བསྟན་པའི་འགྲིབ་རིགས་ཞེས་པའི་གོ་དོན་ཅི་ཡིན་ནམ།ལན། འགྲིབ་རིགས་ཀྱི་ནད་ཅེས་པ་ནི་རྒྱུད་འདེད་རང་བཞིན་གྱི་ནད་ལ་གོ་དགོས།༡༢ མིག་སྨན་རྣམས་ཐོ་རངས༠་དུས་དང་བླ་བའི་ཡར་ངོ་ལ་བསྟེན་པ་གཅེས་པའི་རྒྱ་མཚན་ཅི།ལན། མིག་ནད་ནི་རྩ་སྒོ་རྣམས་རྒྱད་པ་ལས་བྱུང་བས་ན། ཐོ་རངས་ནི་ཕོ་བའི་མེ་རླུང་གི་ནུས་པ་གྱེན་དུ་འཕྱོ་ཞིང་རྩ་སྦྲུབས་རྣམས་ཀྱི་སྒོ་ཕྱེ་བའི་དུས་ཡིན་པས་དེ་དུས་བསྟོན་ན་ནུས་པ་ཤིན་ཏུ་མངའ་བ་དང་། ཟླ་བའི་ཡར་ངོ་ལ་བསྟེན་པ་ནི་ཟླ་བ་ཇེ་གསལ་དུ་འགྲོ་བ་ནང་བཞིན་རྟེན་འབྲེལ་གྱི་དབང་གིས་ཡིན།༡༤ རྣ་བའི་ནད་ལ་དབྱེ་བ་དུ་ཡོད། གང་གང་ཡིན།ལན། རགས་པའི་སྒོ་ནས་དབྱེ་ན་གཉིས་དང་ཞིབ་ཏུ་བཅུ་ཡོད་དེ། རྩ་བར། དབྱེ་བ་རྣ་བའི་ནད་དང་འོན་པ་གཉིས། ། ནད་ནི་རླུང་མཁྲིས་བད་

146 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཀུན་ཁྲག་དང་བཞི། ། འདུས་གྱུར་རྣག་འཛག་འབྲུམ་ཐོར་འབྱུང་བ་དྲུག །འོན་པ་སྒྲ་བཅས་འོན་དང་རྣ་སྤབས་འགགས། ། སྐམ་འོན་མ་རླུང་བུ་ལ་ཤོར་བ་བཞི། ། ཞེས་གསུངས་པ་ལྟར་རོ། །༡༥ སྣ་ཁྲག་གི་མདོག་ལ་བལྟས་ནས་རིགས་གསུམ་དུ་དབྱེ་བ་དེ་དག་གི་བཅོས་ཐབས་ཇི་ལྟརཡིན་ནམ།ལན། རྒྱུད་ཆེན་ལས། སྣ་ནས་ཁྲག་འཛག་དེ་རིགས་རྣམ་པ་གསུམ། །སེར་ལ་སླ་བ་ཀླད་པ་ལས་འབྱུང་སྟེ། ། སྨིན་དབྲག་མེས་བསྡམ་རྟ་སྦངས་སྣ་སྨན་བཏང་། ། སྨུག་ནག་སྣེ་བཞི་ལས་བབས་སྣེ་ས་བཅིང་། ། ནུ་མ་རླིག་པ་ཟ་འོག་སྐུད་པས་བཀྱིག ། དམར་ལ་དྭངས་པ་རྩ་ཁ་བྱེ་བ་ཡིན། ། སྣ་ཡི་དབུགས་ཀྱིས་གར་སླེབ་དཔུང་འཛུམ་བསྲེག ། ཅེས་སོ། །༡༦ སྣ་ཁྲག་འཛག་པ་བཅོས་པའི་རྩ་དོན་ཅི་ཡིན་ནམ།ལན། སྣ་ཁྲག་ཕལ་ཆེར་ཁྲག་འཕེལ་བ་ལས་བྱུང་བས་ན་རྩེ་ཆུང་སོགས་གཏར་ནས་འོལ་ཁ་བསྒྱུར་བ་དང་། མགོ་དང་རོ་སྟོད་ཆུས་བྲན་ལ། རྩ་ཁ་བསྡམ་བྱེད་ཀྱི་སྨན་བསྟེན་པ་དང་། ཟས་དང་སྤྱོད་ལམ་བསིལ་ཞིང་དལ་བར་བྱ་དགོས།༡༧ རླུང་གི་སོ་ནད་དང་སོ་གྲིན་གཉིས་ཀྱི་ནདརྟགསའ་ལྟར་ཡིན།ལན། རྒྱུད་ལས། རླུང་གི་སོ་ནད་བེར་བ་ལངས་ནས་ན། ། འཕར་རྩ་འཁྱུག་ཅིང་གྲང་མོ་བཟོད་ཐབས་མེད། ། ཅེས་དང་། སྲིན་ནད་ཚ་གྲང་གང་ཡང་རེག་ཐབས་མེད། ། ལྡང་དུབ་བྱེད་ཅིང་ཟུག་ལངས་ལྷང་ལྷང་གཟེར། །

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 141ཞེས་གསུངས་པ་ལྟར་རོ། ། —་༡〈 སྤུ་བའི་ནད་ལ་དབྱེ་བ་དུ་ཡོད། གང་གང་ཡིན།ལན། དེ་ལ་དབྱེ་ན་རླུང་ཝ་དང་། མཁྲིས་ཝ། བད་ཝ། ཚིལ་ཝ།འདུས་པའི་ཝ་བ། གཡང་ཝ། བྱུར་ཝ་བཅས་བརྒྱད་ཡོད།༡༩ ཝ་བའི་སྨན་རྨེན་བུའི་སྨྱོར་བ་སོགས་བོད་ཆེས་ཟླ་བའི་མར་ངོ་ལ་བསྟེན་དགོས་དོན་ཅི།ལན། ཟླ་བའི་མར་ངོ་ཚེས་བཅུ་དྲུག་ནས་ཟླ་བ་རིམ་བཞིན་ཇེ་ཆུང་དུ་འགྲོ་བ་བཞིན་ཝ་བ་ཡང་རིམ་གྱིས་ཆུང་དུ་འགྲོ་བར་རྟེན་འབྲེལ་གྱི་སྒོ་ནས་སྦྱར་བ་ཡིན་ནོ། །ས་བཅད་བཅོ་ལྔ་པ། ཐོར་ནད་གསོ་བ།༡ ཐོར་བུའི་ནད་ཅེས་པའི་གོ་དོན་རི་ཡིན།ལན། མ་ལག་ཆེན་པོ་ཆགས་མ་ཐུབ་པའི་སྡེ་ཚན་ཁ་ཐོར་དུ་མ་ཕྱོགས་གཅིག་ཏུ་བསྡུས་པ་དང་། ཡང་ན་སྡེ་ཚན་གཞན་ནང་མ་ཚུད་པར་ཐོར་བུ་གནས་པ་རྣམས་དཀྱུས་གཅིག་ཏུ་བསྟན་པ་ལ་ཐོར་ནད་ཟེར།༢ ཕོ་བའི་གླང་ཐབས་དང་རྒྱུ་མའི་གླང་ཐབས། ལོང་གི་གླང་ཐབས་བཅས་གསུམ་གྱི་ན་སའི་གནས་གང་དང་གང་ཡིན།ལན། ཕོ་བའི་གླང་ཐབས་ཉེན་སྣའི་འོག་ཏུ་ན། ། རྒྱུ་མའི་གླང་ཐབས་ལྟེ་བའི་འོག་ཏུ་ན། ། ལོང་གླང་ལྟེ་བའི་གཡས་གཡོན་ཐད་ཀུར་ན། ། ཞེས་

148 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སོ། །༢ སྲིན་བུའི་ནད་རྣམས་ཀྱི་ཁྱད་པར་གྱི་གནས་གང་དང་གང་ཡིན་ནམ།ལན། བད་ཀུན་ཕོ་བ་རླུང་སྲིན་ལོང་ན་གནས། ། མཁྲིས་སྲིན་སོ་མིག་ལྤགས་གཞང་མཚན་མར་གནས། ། ཁྲག་སྲིན་རྐང་མེད་ཟླུམ་ལ་དམར་བ་སྟེ། ། ཁྲག་ལ་གནས་ཤིང་རྩ་ནང་ཀུན་ཏུ་རྒྱུག ། གཉན་ནད་ཀུན་གྱི་རྒྱུ་དང་མཛེ་ནད་བྱེད། ། ཀླད་སྲིན་ཡ་མ་དཀར་ནག་དེ་ལས་བྱུང་། ། ཞེས་རྒྱུད་ལས་གསུངས།༤ བཤང་བ་ཆུའི་གཏིང་དུ་འགྲོ་ན་ཚ་འཁྲུ་དང་། ཆུ་ཁར་ལིང་ངེར་སྡོད་ན་གྲང་འཁྲུ་ཡིན་པའིརྒྷ་མཚན་ཅི།ལན། ཚ་འཁྲུ་ཕལ་ཆེར་མཆིན་ཚད་ཐུར་དུ་བབས་པ་ལས་བྱུང་བས་ན་ཟུངས་འདྲེས་པས་ལྕི་ཞིང་ཆུ་ནང་དུ་བཏང་ན་གཏིང་དུ་འགྲོ་བ་དང་། གྲང་འཁྲུ་ཕལ་ཆེར་མེ་དྲོད་ཉམས་པ་ལས་བྱུང་བས་ཟུངས་མེད་ཡང་བ་དང་ཆུར་བཏང་ན་ཆུ་ཁར་སྡོད་པ་ཡིན།༥ ཚ་འཁྲུ་དང་གྲང་འཁྲུ་གཉིས༠རྟགས་གཙོ་བོ་ཅི་ཡིན་ནམ།ལན། ཚ་འཁྲུའི་མདོག་དམར་སེར་དང་དྲི་མ་མནམ་ལ་ན་ཟུག་ཡོད་པ།གྲང་འཁྲུའི་མདོག་ཅོམ་པ་ཅན་དང་དྲི་མེད་ལ་ཟུག་ཆུང་བའམ་མེད་པ་བཅས་ཡིན།ཞི གཅིན་འགགས་དང་གཅིན་སྲི་གཉིས་ཀྱི་ཉེ་བག་ཅི་ཡིན་ནམ།ལན། གཅིན་འགགས་ནི་གཅིན་པ་མི་འབབ་པར་འགགས་པའམ་དྲི་ཆུ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 149མི་འབྱུང་བའི་དོན་དང་། གཅིན་སྲི་ནི་གཅིན་པ་རྒྱུན་ལྡན་ལྟར་མི་འབབ་པར་གཅིན་ཁ་སྲ་བའམ་གཏོང་དཀའ་བའི་དོན་ཡིན།༧ གཅིན་སྙི་ཟ་ཁུའི་ནདཀྱི་རྐྱེན་ཅི་ཡིན་ནམ།ལན། རོ་ལན་ཚྭ་བ་དང་མངར་བ། ནུས་པ་བསིལ་ལྕི་ལྡན་ཞིང་བཅུད་ཆེ་བའི་ཟས་སྐོམ་རིགས་བསྟེན་དྲགས་པ་དང་། རླན་གཤེར་ཡོད་སར་བསྡད་དྲགས་པ་སོགས་ལས་བད་ཀུན་ས་ཆུ་རང་བཞིན་གྱི་ཁམས་འཕེལ་ཞིང་། དྭངས་མ་ལུས་ཟུངས་སུ་མ་སྨིན་པར་སྙིགས་མ་དང་འདྲེས་ཏེ་ལྷང་པར་ཟགས་ནས་ཟ་ཁུ་སྐྱེད་པར་བྱེད།། ཟ་ཁུ་ཉི་ཤུ་བོ་གང་དང་གང་ཡིན་ནམ།ལན། རྒྱུད་ཆེན་ལས། དབྱེ་བ་བད་མཁྲིས་རླུང་དང་རྣམ་པ་གསུམ། །བད་ཀུན་ཟ་ཁུ་ཆུ་ཆང་བུར་ཤིང་དང་། ། གར་པོ་འབྲས་ཕྱེ་ཁུ་ཆུ་བྱེ་མ་དང་། ། བསིལ་དང་བགས་འབྱུང་ཁ་ཆུ་བཅུ་རུ་བཤད། ། མཁྲིས་པའི་ཟ་ཁུ་ནས་ཚིག་སྣག་ཚ་དང་། ། སྔོན་པོ་སྐྱེར་ཁུ་བཙོད་ཁུ་ཁྲག་འདྲ་དྲུག ། རླུང་གྱུར་རྐང་ཞག་གླང་ཆེན་སྦྲང་འདྲ་བཞི། ། ཟ་ཁུ་ཉི་ཤུ་གཅིན་སྙིའི་ནད་རིགས་ཡིན། ། ཞེས་སོ། །ཁ གཅིན་སྙ་ཟ་ཁུའི་སྤྱི་རྟགསའ་ལྟར་ཡིན།ལན། དེ་རྟགས་མངོན་ཚུལ་མལ་སྟན་གཉིད་ལ་རྩི། ། རྔུལ་མང་དྲི་མནམ་སྐྲ་དང་སེན་མོ་རིང་། ། ཁ་མངར་གྲེ་བ་རྐན་སྐམས་བསིལ་ལ་རྩི། །མཐིལ་བཞི་ཚ་ཞིང་གཅིན་མདོག་རྙོག་ཅན་འབྱུང་། ། གཅིན་གྱི་ཤུལ་ལ་སྦྲང་

150 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།མའི་ཚོགས་ཀུན་འདུ། ། མངོན་ཚུལ་མི་གསལ་མདོག་ལ་ངེས་མ་ཡིན། ། ཞེས་རྒྱུད་ལས་གསུངས་པ་འདིའོ། །༡༠ གཅིན་སྙི་དང་གཅིན་སྙ་ཟ༅་གཉིས༠༄ད་པར་ཅི་ཡིན།ལན། གཅིན་སྙི་ནི་ཕལ་ཆེར་གྲང་སྟོབས་ཀྱི་དབང་གིས་མཁལ་མ་དང་ལྷང་པའི་སྟོབས་ཤོར་བའམ་ཐུར་སེལ་རླུང་གི་ནུས་པ་ལྷག་ནས་དུས་མིན་དུ་གཅིན་པ་བོངས་ཆུང་ངུ་འཕྲལ་འཕྲལ་གྲངས་མང་འབྱུང་བ་ལ་བྱ་ཞིང་། དཔེར་ན་བྱིས་པ་ཁ་ཤས་དགོང་མོ་ཉལ་དུས་མལ་སྟན་གྱི་སྟེང་དུ་རང་དབང་མེད་པར་གཅིན་ཤོར་བ་ལྟ་བུ། འདི་ལ་ཟུངས་མི་འདྲེས་པས་གཅིན་མདོག་དྭངས་ཤིང་གསོ་སླ་བ། གཅིན་སྙི་ཟ་ཁུ་ནི་ཟས་ཀྱི་དྭངས་མ་ཟུངས་སུ་མ་སྨིན་པར་སྙིགས་མར་འདྲེས་ནས་འབབ་པས་ན་གཅིན་ཁ་སྙི་བའི་ཁར་ཟ་ཁུ་ཡང་ཡོད་པས་གཅིན་མདོག་རྟོགས་པ་ཅན་འབྱུང་ཞིང་ཤིན་ཏུ་ནས་གསོ་དཀའ་པའི་ནད་ཅིག་ཡིན།འདིའི་ཐད་ལ་ཟུར་མཁར་བས། གཅིན་སྙི་ཡིན་མིན་གཅིན་པའི་གྲངས་ལ་བརྟག ། ཟ་ཁུ་ཡིན་མིན་གཅིན་པའི་མདོག་ལ་བརྟག ། ཅེས་པ་ལས་ཀྱང་འཐུས་སྙམ།༡༡ གཅིན་སྙ་ཟ་ཁུ་བཅོས་སྐབས་བད་ཆིལ་གཙོ་བོར་བཅོས་དགོས་པའི་རྒྱུ་མཚན་ཅི།ལན། གཅིན་སྙི་ཟ་ཁུ་ནི་ཟས་སྤྱོད་མངར་བསིལ་ལྕི་བ་སོགས་བསྟེན་དྲགས་པས་རྟེན་དང་བརྟེན་པར་གནས་པའི་ཚིལ་དང་བད་ཀུན་གཉིས་འཕེལ་ཞིང་། ཟས་ཀྱི་དྭངས་མ་རྣམས་ཟུངས་སུ་མ་སྨིན་པར་དྭངས་སྙིགས་འདྲེས་པ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 151དེ་མཁལ་མའི་མེ་དྲོད་ཀྱིས་མ་ཐུབ་པར་ལྷང་པར་བགས་ཀྱིས་ཟགས་ནས་གཅིན་སྙི་ཟ་ཁུ་བསྐྱེད་པས་ན། ནད་འདི་བཅོས་སྐབས་བད་ཚིལ་སྐྱེད་བྱེད་ཀྱི་ཟས་སྐོམ་རིགས་སྤང་ཅི་ཐུབ་དང་ཟས་སྤྱོད་སྨན་དཔྱད་བཞི་བོ་དྲོད་དུ་སྤྲུགས་ནས་ནད་རྒྱུ་བད་ཚིལ་གཙོ་བོ་བཅོས་རྒྱུ་གལ་ཆེ་སྟེ། རྒྱུད་ལས། རྒྱུ་མ་བཅོས་པར་འབྲས་བུ་གསོ་འདོད་པ། ། དུག་རྩ་མ་ཕྱུང་ལོ་མ་བཅད་སྐྱུར་འདྲ། ། ཞེས་གསུངས་པས་སོ། །༡༢ ཚད་འཁྲུ་ལ༠་ནད་ཚད་འཁྲུ་ཞེས་བརྗོད་དོན་ཅི་ཡིན།ལན། དེ་ནི་ནད་འདི་རྒྱ་གར་དང་རྒྱ་ནག་སོགས་ཚ་བ་ཆེ་བའི་ཡུལ་གྲུར་མང་དུ་འབྱུང་བས་འབྱུང་ཁུངས་ལ་བལྟས་ནས་དེ་ལྟར་བཏགས་པ་ཡིན།༡༢ དྲེག་ནད༠རྒྱུརྐྱེནའ་ལྟར་ཡིན་ནམ།ལན། རྒྱུད་ལས། རྒྱུ་རྐྱེན་ཁྲག་འཁྲུག་བྱེད་པའི་ཟས་སྤྱོད་བསྟེན། །ཉིན་པར་གཉིད་ལོག་སྐྱིད་པར་འདུག་པ་དང་། ། དྲག་ཤུལ་རྐྱེན་གྱིས་རླུང་ཁྲག་འཁྲུགས་པ་ཡིས། ། རྐང་པའི་མཐེབ་མོ་ལག་པའི་གྲུ་མོར་གནས། ། དང་པོ་ཁོལ་བུ་རྙིངས་ནས་མཆེད་པར་འགྱུར། ། ཞེས་གསུངས་པ་ལྟར་ལགས།༡༤ ཅག་ནད་བཅོས་པའི་རྩ་དོན་ཅི་དང་ནད་དེའི་ཐོག་མའི་གནས་བཞི་བོ་གང་དང་གང་ཡིན་ནམ།ལན། དྲེག་ནད་བཅོས་པའི་རྩ་དོན་ནི་ཀུན་ལ་བད་ཚིལ་རླུང་ཁྲག་གཙོ་བོར་བཅོས་དགོས་ཤིང་། ཐོག་མའི་གནས་བཞི་ནི་རྐང་པའི་མཐེབ་མོ་གཉིས་དང་ལག་པའི་གྲུ་མོ་གཉིས་ཡིན།

152 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༡༥ གྲུམ་བུ་ཞེས་པའི་གོ་དོན་ཅི་ཡིན།ལན། སྟག་ཚང་ལོ་ཙཱ་བས། ཚིགས་མིག་ཆུ་སེར་འཕེལ་བ་ཡིས །འབྱོར་བྱེད་བྱེད་ལས་ཉམས་གྱུར་ཏེ། ། ཚིགས་ཀུན་ཆག་གྲུམ་ཤོར་བ་ལྟར། །གྱུར་པས་གྲུབ་བུ་ཞེས་སུ་བཤད། ། ཅེས་གསུངས་པ་ལྟར་དང་། ནད་འདི་ནི་ཤ་རུས་ཀུན་ལ་གནས་པའི་ནད་ཅིག་ཡིན།༡༦ ༤མ་དཀར་དང་ཏྲེམ་ནག་ཅེས་པའི་གོ་དོན་དང་ངོ་བོ་ཅི་ཡིན་ནམ།ལན། ཏྲེམ་ནི་ཞང་ཞུང་སྐད་ཀྱི་གྲུམ་བུའི་མིང་དང་། དཀར་དང་ནག་ཅེས་པ་ནི་ནད་ཚ་གྲང་གི་ངོ་བོ་དང་རྟགས་ལ་བལྟས་ནས་བཏགས་པ་སྟེ། ནད་ཀྱི་ངོ་བོ་ཆུ་སེར་དཀར་པོ་དང་བད་རླུང་གྲང་བ་ཤས་ཆེ་ཞིང་སྐྲངས་མདོག་སྐྱ་ལ་ན་ཟུག་ཆུང་བ་ལ་ཏྲེམ་དཀར་ཞེས་བརྗོད་པ་དང་། ནད་ཀྱི་ངོ་བོ་ཆུ་སེར་ནག་པོ་དང་ཁྲག་མཁྲིས་ཚ་བ་ཤས་ཆེ་ཞིང་སྐྲངས་མདོག་ནག་ཅིང་ན་ཟུག་ཆེ་བ་ལ་ཏྲེམ་ནག་ཅེས་བརྗོད།༡༧ རོ་དྲུག་ཟས་སྐོམ་དག་ལུས༠་ཆུ་སེར་དུ་ཇི་ལྟར་འགྱུར་བ་ཡིན།ལན། རྒྱུད་ཆེན་ལས། དང་པོ་གྱུར་ཚུལ་ཁ་ཟས་དྭངས་མ་དེ། །མཁྲིས་པ་དམར་བསྒྱུར་ལས་ཀྱིས་ཁྲག་ཏུ་འགྱུར། ། ཁྲག་གི་སྙིགས་མ་མཁྲིས་པའི་ནང་དུ་གསོག ། མཁྲིས་པའི་དྭངས་མ་ཆུ་སེར་ཉིད་དུ་འགྱུར། ། ཞེས་སོ །༡། ཆུ་སེར་དཀར་པོ་དང་ནག་པོ་ཞེས་པ་གང་ལ་བལྟས་ནས་དབྱེ་བ་ཡིན།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 153ལན། ཆུ་སེར་དཀར་ནག་ཅེས་པ་ནི་ནད་ཀྱི་ངོ་བོ་ལ་བལྟས་ནས་དབྱེ་བ་སྟེ། ནད་ཀྱི་ངོ་བོ་བད་རླུང་གྲང་བར་བསྡོངས་པ་ལ་ཆུ་སེར་དཀར་པོ་དང་།ནད་ཀྱི་ངོ་བོ་ཁྲག་མཁྲིས་ཚ་བར་བསྡོངས་པ་ལ་ཆུ་སེར་ནག་པོ་ཟེར།༡༩ ཆུ་སེར་གྱི་ཁྱད་པར་གྱི་གནས་དང་ལྡང་ཚདའ་ལྟར་ཡིན་ནམ།ལན། སྤྱིར་ཆུ་སེར་ལུས་ཀུན་ལ་ཁྱབ་པ་དང་། ཁྱད་པར་ཤ་མདངས་།ར་དང་ཚིགས་པར་གནས་པ་དང་། ལྡང་ཚད་ནི་རང་གི་སྙིམ་པ་བཞི་ཡིན་༢༠ ཆུ་སེར་ལྤགས་ལ་གྲམས་པ་དང་ཤ་ལ་རྒྱས་པའི་རྟགས་གང་འདྲ་ཡིན།ལན། ཆུ་སེར་ལྤགས་གྲམས་ཁྱད་པར་ཟ་འཕྲུག་བྱེད། ། ཐོར་ཆུང་མང་ལ་ཕྲགས་ན་ཆ་སེར་འཛག ། ལྤགས་མདོག་སྔོ་རྩབ་གྱོང་ལ་སྲིན་ཐོར་མང་། །རམི་ ཆོསི་ རརི་ཤ་ལ་རྒྱས་ན་ཉྭ་སྒང་ཤུ་བ་འབྱུང་། ། ཤ་ཀུན་འགུལ་འཕྲིག་སྐྲངས་ཤིང་སྦོ་བ་ཡིན། ། ཞེས་པ་ལྟར་ཡིན།༢༡ ཆུ་སེར་གྱི་ནད་ལ་བྱ་ར་གཅེས་པའི་རྒྱུ་མཚན་ཅི།ལན། རྩ་བར། མདོར་བསྡུས་ཆུ་སེར་འཕེལ་བས་ནད་འགྱུར་ཏེ། ། ཤ་བཀྲ་གླང་ཤུ་སྲིན་ཐོར་ཁྱེ་མ་དང་། ། ཤུ་བ་ཟ་རྐོང་ཟ་འཕྲུག་ཆུ་སེར་བྱེད། །འོར་དང་སྐྱ་རྦབ་དམུ་ཆུ་ཆུ་སེར་བྱེད། ། སུར་ཡ་མེ་དཔལ་དྲེག་གྲུམ་གག་ལྷོག་དང་། ། རྙོགས་པའི་ཚ་བ་ཐམས་ཅད་ཆུ་སེར་བྱེད། ། མགོ་དང་ཡན་ལག་བྱང་ཁོག་ལ་སོགས་པ། ། རྨ་ཡི་ཉེས་པ་ཐམས་ཅད་ཆུ་སེར་བྱེད། ། འབྲས་

154 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དང་མཛེ་ནད་ཆུ་སེར་ལས་འབྱུང་བས། ། དེ་ཕྱིར་ཆུ་སེར་ནད་ལ་བྱ་ར་གཅེས། ། ཞེས་སོ། །༢༢ རྩ་རིགས་གཅིག་ལ་ཆུ་རྩ་དང་རྒྱུ་རྩ་དབང་རྩ་རླུང་རྩ་རྩ་དཀར་བཅས་མིང་མི་འདྲ་བ་འདོགས་དོན་ཅི་ཡིན།ལན། ཆུ་རྩ་ཞེས་པ་ནི་ཆུ་བ་དང་འདྲ་བས་འདྲ་བ་རྒྱུ་མཚན་དུ་བྱས་ནས་བཏགས། རྒྱུ་རྩ་ཡང་རྒྱུ་མ་དང་འདྲ་བའི་སྒོ་ནས་བཏགས། དབང་རྩ་ནི་ལུས་ཀུན་ལ་བྱ་བ་བྱེད་པས་བྱེད་ལས་ཀྱི་སྒོ་ནས་བཏགས། རླུང་རྩ་ནི་ངོ་བོའི་སྒོ་ནས་བཏགས་པ་སྟེ་རྩའི་ནང་དུ་རླུང་རྒྱུ་བའི་ཕྱིར། རྩ་དཀར་ནི་ཁ་དོག་གི་སྒོ་ནས་བཏགས་པ་སྟེ་ཁྲག་རྩ་དང་བསྡུར་ན་དཀར་པོ་ཡིན་པས་སོ། །༢༢ སྤགས་ནད༠རྒྷ་རྐྱེནའ་ལྟར་ཡིན་ནམ།ལན། ལུས་ལ་ལྷན་སྐྱེས་སུ་ཡོད་པའི་སྲིན་བུ་དང་ཆུ་སེར་རང་རང་གི་ལྡང་ཚད་ལས་བརྒལ་བར་འཕེལ་པ་ལ་ཕྱི་རྐྱེན་གདོན་དང་། ནད་ཀྱི་འདུ་བ་འཁྲུགས་ནས་ལྤགས་པའི་ནད་སྐྱེད་པར་བྱེད་པ་ཡིན་ནོ། །༢༤ ཅི་ཞིག་ལ་ཕྲན་བུའི་ནད་ཟེར་རམ།ལན། ལུས་སྲོག་ལ་གནོད་པ་ཆེར་མེད་ཅིང་ནད་སྟོབས་ཆུང་ལ་གློ་བུར་འཕྲལ་འཕྲལ་དུ་འབྱུང་བའི་རྒྱུན་མཐོང་ཕྲན་ཚེགས་ཀྱི་ནད་རིགས་ལ་ཕྲན་བུའི་ནད་ཅེས་བརྗོད་དོ། །ས་བཅད་བཅུ་དྲུག་པ། ལྷན་སྐྱེས་རྨ་གསོ་བ།༡ སྤྱིར་འབྲས་ནད་འབྱུང་སླ་བའི་གནས་དང་ཁྱད་པར་དུ་ཁྲག་ལས་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 155གྱུར་པའི་འབྲས་ནད་འབྱུང་སླ་བའི་གནས་གང་དང་གང་ཡིན།ལན། སྤྱིར་ཁོང་འབྲས་ཕལ་ཆེར་ཕོ་ལོང་དང་མིད་པའི་འབྲེལ་མཚམས་ལ་མང་དུ་འབྱུང་བ་དང་། ཁྱད་པར་དུ་ཁྲག་ལས་གྱུར་པའི་འབྲས་ནི་གཙོ་བོ་བུད་མེད་ཀྱི་ནུ་མ་དང་མངལ་དུ་འབྱུང་སླ་བར་བཤད།༢ འབྲས་དང་སྐྲན་གྱི་ཁྱད་པར་གཙོ་བོ་གང་ཡིན་ནམ།ལན། ནད་འདི་གཉིས་ཐོག་མར་མ་ཞུ་བ་སོགས་ལས་འབྱུང་བ་ཤས་ཆེ་ཞིང་ལུས་ཀྱི་ཕྱི་ནང་སྟོད་སྨད་བར་གསུམ་དུ་སྲ་མཁྲེགས་གོང་བུ་ཅན་གྱི་རྣམ་པ་འདྲིལ་བ་འདྲ་ནའང་། སྐྲན་ནད་ལ་རེག་པའི་སྒོ་ནས་བརྟགས་ཚེ་གོང་བུའི་མཐའ་མཚམས་གསལ་ཞིང་འཇམ་ལ་འགུལ་ནུས་པ་དང་། འཕེལ་འགྲོས་དལ་ཞིང་གནས་གཞན་དུ་མི་མཆེད་པ། སྤྱིར་བཏང་དེའི་ཉེ་འདབས་ཀྱི་དབང་བོ་ལ་གནོད་མི་སྐྱེལ་ཞིང་མིའི་ཚེ་སྲོག་ལ་ཉེན་ཁ་མི་ཆེ་བ། ལུས་སྟོབས་དང་གཟི་མདངས་རིམ་གྱིས་ཤོར་བ་དང་ནད་ལྡང་བའི་སྐབས་ལ་ཟུག་ཆེ་བ་བཅས་ཁྱད་ཆོས་ཡོད། འབྲས་ནད་རེག་ན་གོང་བུ་ཆུང་ཞིང་ངོ་བོ་ཤིན་ཏུ་ནས་སྲ་མཁྲེགས་ལྡན་ལ། མཐའ་མཚམས་མི་གསལ་ཞིང་གཡོ་འགུལ་མི་བྱེད་པ། ཉེ་འདབས་ཀྱི་དབང་བོར་གནོད་སྐྱེལ་བ། ནད་གསར་བའི་དུས་སུ་ན་ཟུག་ཆུང་ཞིང་རྟགས་མི་མངོན་པ། ཕྱིས་སུ་འཕེལ་སྐྱེན་ཞིང་རྩ་ལམ་མམ་རྨེན་བུའི་ལམ་བརྒྱུད་ནས་གནས་གཞན་དུ་མཆེད་པ། ལུས་སྟོབས་མྱུར་དུ་ཉམས་ཤིང་གསོ་དཀའ་ལ་གདུག་རྩུབ་ཆེ་བ། ནད་པའི་ཚེ་སྲོག་ལ་རྒོལ་བ་འབྱུང་བཅས་ཁྱད་ཆོས་ལྡན།༢ ཁོང་འབྲས་སྨིན་ནས་གསོ་བ་དཀའ་བའི་ཕྱིར། ། སྨིན་དུ་མི་གཞུག་

156 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གསར་དུས་གསོ་བ་སྒྲིམས། ། ཞེས་པའི་་མཚན་ཅི།ལན། ཁོང་འབྲས་ཀྱི་རིགས་རྣམས་སྨིན་ནས་ནད་སྟོབས་རྫོགས་ན་བཅོས་དཀའ་བ་ཕུད། ལུས་ཀུན་ལ་བྱེར་ཉེན་ཡང་ཆེ་བས་སྨིན་དུ་མི་གཞུག་པར་དྲོ་བཅོས་མི་བྱ་ཞིང་ངེས་པར་དུ་ནད་སྟོབས་མ་རྫོགས་གོང་གསར་བའི་དུས་སུ་ལེགས་པར་བརྟགས་རྗེས་མི་ལྷོད་པར་གསོ་བ་སྒྲིམས་དགོས།ལུ རྨེན་བུའི་ནད་འབྱུང་སླ་བའི་གནས་གང་དང་གང་ཡིན།ལན། རྨེན་བུའི་ནད་འབྱུང་སླ་བའི་གནས་ནི་སྐེ་མཇིང་དང་། མཆན་ཁུང་། སྣེ་ས་ཁུད་བཅས་མེན་བུ་འདུས་པའི་གནས་རྣམས་ཡིན།ག རླིགཅགས་ཀྱི་མིང་གཞན་ལ་ཅི་ཟེར།ལན། ཝ་རྟ་ནི་རླིག་རླུགས་ཀྱི་མིང་གི་རྣམ་གྲངས་ཤིག་ཡིན།༦ རྐང་འབམ་སྨད་དུ་མ་བབས་གོང་གཉན་སྨན་གྱི་རིགས་བསྟེན་མི་ཆོག་པའི་རྒྱ་མཚན་ཅི།ལན། རྐང་འབམ་སྨད་དུ་མ་བབས་གོང་གཉན་སྨན་ཀླུ་བདུད་བཅོ་བརྒྱད་ལྟ་བུ་བསྟོན་ན་ལུས་ཀུན་ལ་བྱེར་འགྲོ་བའི་ཕྱིར་རོ། །༧ སུརྻའི་ནད༠་གོ་དོན་ཇི་ལྟར་ཡིན་ནམ།ལན། སུརླ་ཞེས་པའི་ཐ་སྙད་འདི་ལེགས་སྦྱར་སྐད་དུ་ཉི་མའི་མིང་གི་རྣམ་གྲངས་ཤིག་ཡིན་ལ། བོད་སྐད་དུ་བསྒྱུར་ན་འོད་འགྱེད་དམ་ཉི་ཟེར་ཅེས་འབྱུང་། དངོས་དོན་ནི་ཁྲག་ངན་དོན་གློ་མཆིན་མཁལ་མ་དང་སྣོད་ཕོ་ལོང་གི་གནས་རྣམས་སུ་འདུས་ནས་འདྲུལ་ཏེ། རྨའི་མདོག་ཉི་མ་ལྟར་དམར་ལ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 157དབྱིབས་སྒོར་མོར་འབྱུང་ཞིང་མཐར་ཉི་ཟེར་ལྟར་འབྱུང་བས་དེ་དང་འདྲ་བའི་སྒོ་ནས་བཏགས་པའི་མིང་ངོ་། །ས་བཅད་བཅུ་བདུན་པ། བྱིས་པ་གསོ་བ།༡ བྱིས་པའི་ནད་ལ་རགས་ཕྲ་ཞིབ་ཚགས་གསུམ་གྱི་གོ་རིམ་ལྟར་ངེས་དགོས་པའི་རྒྱུ་མཚན་ཅི།ལན། བྱིས་པའི་ནད་ལ་རགས་ཕྲ་ཞིབ་ཚགས་གསུམ་དུ་དབྱེ་དོན་ནི་གཙོ་བོ་ནད་སྟོབས་ཆེ་འབྲིང་ཆུང་གསུམ་ལ་སྦྱར་ནས་ནད་སྟོབས་ཅུང་ཟད་ཆེ་ཞིང་ཉེན་ཁ་ཡོད་པའམ་འབྱུང་མང་བའི་ནད་ལ་རགས་པའི་ནད་དང་། རགས་པའི་ནད་ལས་ཉེན་ཁ་མི་ཆེ་ཞིང་ནད་སྟོབས་འབྲིང་ཙམ་ཡིན་པ་ལ་ཕྲ་བའི་ནད།ནད་སྟོབས་དང་ཉེན་ཁ་ཅུང་ཟད་ཆུང་བ་ལ་ཞིབ་ཚགས་ཀྱི་ནད་ཅེས་ལྟོས་ས་ལྟོས་འཇོག་གི་སྒོ་ནས་དེ་སྐད་མིང་བཏགས་པ་དང་གོ་རིམ་ཡང་དེ་ལྟར་དབྱེ་བ་ཡིན།༢ ཕྲུ་གུ་སྐྱེས་དུས་ངུ་སྐད་དྲག་པོ་སྒྲོག་པ་དང་སྦྱི་བོ་རིང་ལ་ཁ་རྗེས་ནུ་མ་དྲག་ཏུ་འཇིབ་པ་བཅས་བཀྲ་གིས་པའིརྟགས་ཡིན་དོན་ཅི།ལན། དེ་ནི་ཕྲུ་གུ་དེ་ཉིད་ཀྱི་དབང་བོའི་ཚོར་ཤེས་གསལ་པོ་ཡོད་པ་དང་།མགོ་དབྱིབས་ལེགས་ཤིང་དེ་མཐུན་གྱི་ཀླད་པ་བཟང་བ། བཀྲེས་སྐོམ་དུས་སུ་འབྱུང་བ་སོགས་མདོར་ན་ལུས་ཀྱི་འཚར་སྟོབས་ལེགས་ཤིང་གསོན་ཚད་མཐོ་ལ་གསོ་སླ་བའི་རྟགས་ཡིན་པས་སོ། །

158 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢ བྱིས་པའི་ནདཀྲི་བརྟགས་ཅི་འདྲ་ཡིན།ལན། རྒྱུད་ཆེན་དུ། སྤྱི་རྟགས་རྟག་ཏུ་ངུ་ལས་ནར་ཤེས་བྱ། ། གང་ནར་འཇུ་དང་དེར་མནན་ན་བ་དང་། ། མིག་འབྱེད་དཀའ་ཞིང་ངོ་ནག་དང་ག་འགག ། རྩེད་མོ་མི་རྩེ་དབུགས་མི་བདེ་བ་དང་། ། སྐད་གཉའ་འཁུན་ཞིང་སེན་མོ་རྣོ་བ་འོ། ། ཞེས་གསུངས་པ་ལྟར་ཡིན།༤ བྱིས་པ་ན་ཕྲ་རྣམས་ལ་བརྟག་ཐབས་གང་གང་བརྟེན་ནས་ནད་ངོས་འཛིན་དགོས།ལན། ལུས་སེམས་མ་སྨིན་པའི་བྱིས་པ་ན་ཕྲ་རྣམས་ལ་རླུང་ཁྲག་རྒྱུ་ཤེད་མ་རྫོགས་པས་ལག་པའི་འཕར་རྩ་ལ་ངེས་པ་མེད་ཕྱིར་གཙོ་བོ་བྱིས་པའི་རྣ་རྩ་དང་ངུ་སྐད། མའི་ཞོ་པྲ་བཅས་ལ་བརྟགས་ནས་ནད་ངོས་འཛིན་དགོས།༥ བྱིས་པའི་རྣ་རྩ་དང་དོན་སྣོད②་འབྲེལ་སྨྱོར་ཅི་འདྲ་ཡིན།ལན། བྱིས་པ་ཕོའི་རྣ་བ་གཡོན་པར་མངོན་ཆེ་བའི་རྩ་བཞི་ཡོད་པ་ནི་དང་པོ་མཚུན་རྩ། དེ་འོག་སྙིང་དང་རྒྱུ་མའི་རྩ། དེ་འོག་མཆེར་བ་དང་ཕོ་བ།དེ་འོག་མཁལ་གཡོན་དང་བསམ་སེའུ་རྩ། གཡས་པའི་དང་པོ་མཚུན་རྩ། དེ་འོག་གློ་ལོང་གཉིས་ཀྱི་རྩ། དེ་འོག་མཆིན་མཁྲིས། དེ་འོག་མཁལ་གཡས་དང་ལྷང་པའི་རྩ། མོ་ལ་གློ་སྙིང་གོ་ལྡོག་དགོས།༦་ བྱིས་པའི་ཟང་ནད་ཅེས་པའི་ནད་དེའི་ངོ་བོ་ཅི་ཡིན།ལན། དེའུ་དམར་བས་བྲང་ནད་བྱིས་པའི་རྩ་ནད་མིང་ཞེས་པ་ལྟར་ནད་འདི་ཐོག་མར་ཕོག་དུས་བྲང་དང་རོ་སྟོད་དུ་སྤངས་པ་འབྱུང་ཞིང་། ངོ་བོ་ནི་རྩ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 159ནད་ཆུ་སེར་གྲམས་པ་ལས་བྱུང་བའི་འདར་ནད་ཡིན། དེའི་ཕྱིར་མིང་གི་རྣམ་གྲངས་ལ་བྱིས་པའི་བྲང་ནད་དང་། བྱིས་པའི་རྩ་ནད། བྱིས་པའི་འདར་ནད་བཅས་ཀྱང་ཟེར།༧ བྱིས་པའི་ནད་དུས་སྐབས་གསུམ་དང་སྦྱར་ནས་སྨན་དཔྱད་བསྟེན་ཚུལའ་ལྟར་ཡིན་ནམ།ལན། ཞོ་འཐུང་དུས་ན་སྨན་དཔྱད་མ་ལ་བྱ། ། ཟས་འདྲེས་དུས་ན་མ་བུ་གཉིས་ལ་བྱ། ། ཞོ་སྤང་ཟས་ཟའི་དུས་ན་བུ་ལ་བྱ། ། ཞེས་གསུངས་པ་ལྟར་ཡིན།། བྱིས་པའི་ནད་མན་གྱིས་བཅོས་པའི་རྩ་དོན་ཅི་ཡིན།ལན། དེ་ཡང་རྒྱུད་ལས། སྨན་གྱིས་བཅོས་པ་ཞི་དང་སྦྱང་བ་གཉིས། །ཞི་བྱེད་བཟང་ཞིང་འཇམ་ལ་འཇུ་སླ་བ། ། ཀུར་བུར་ཁ་བླངས་མངར་ཤས་ཆེ་བ་བྱིན། ། སྔོ་ཐང་བཤལ་སྨན་ལ་སོགས་རྩུབ་མོ་རྣམས། ། ལེགས་པར་བསྡུས་ཁུ་འཇམ་ཞིང་འཇུ་སླ་བསྟེན། ། བཤལ་རྗེས་འབྲས་ཀྱི་ཚོད་མ་ཤིས་པ་ཡིན། །ཞེས་པ་འདི་རྩ་དོན་དུ་འཛིན་དགོས།༩ ཅི་འདྲ་ཞིག་ལ་ཞོ་རས་ནད་ཟེར། དེའི་གཙོ་པོའི་ནདརྟགས་ཇི་ལྟར་ཡིན་ནམ།ལན། ཞོ་རས་ཀྱི་ནད་ཅེས་པ་ནི་བྱིས་པ་ཆུང་ངུ་ཞོ་འཐུང་གི་སྐབས་སུ་མའི་ནད་སྟོབས་དང་། ཡང་ན་མས་ཟས་སྐོམ་འདྲ་མིན་ཉོག་བསྲེས་བྱས་པ་ལས་ནུ་ཞོ་རས་པ་སྟེ་སྐྱོན་ཅན་དུ་གྱུར་པ་དེ་བྱིས་པས་ཡང་ཡང་དུ་འཐུངས་ནས་

160 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བྱིས་པ་ལ་ན་ཟུག་བྱུང་བའི་ནད་ཅིག་ཡིན་ལ། ནད་རྟགས་གཙོ་བོ་རྒྱུད་ཆེན་ལས། རླུང་གྱུར་ནུ་ཞོ་ཝུ་བཅས་ཆུ་སྟོང་འཕྱོ། ། དེ་ཡིས་ཕོ་བ་སྦོ་སྐྱུག་བཤང་གཅི་སྲི། ། མཁྲིས་གྱུར་སེར་སྣང་རོ་སྐྱུར་ཚད་པ་སྐྱེ། ། བད་ཀུན་སྔོ་ནལ་ཆུར་འབྱིང་མ་ཞུ་སྐྱེད། ། ཚོམ་བུར་ཆད་ན་གདོན་ངོ་ཡོད་པ་ཡིན། ། ཞེས་གསུངས་པ་འདིའོ། །ས་བཅད་བཅོ་བརྒྱད་པ། མོ་ནད་གསོ་བ།༡ ཁྲག་ཚབས་དང་རླུང་ཚབས་གཉིས༠བད་པར་ཅི་ཡིན་ནམ།ལན། ཁྲག་ཚབས་དང་རླུང་ཚབས་གཉིས་ཀྱི་ཁྱད་པར་ལ་ཉམས་ཡིག་ཁ་ཤས་སུ་ལྟེ་བ་ཡན་ཆད་ན་ན་ཁྲག་ཚབས་དང་། ལྟེ་བ་མན་ཆད་ན་ན་རླུང་ཚབས་ཞེས་ལུས་ཀྱི་སྟོད་སྨད་ལ་གཞིགས་ནས་དབྱེ་ཚུལ་མཆིས་ཀྱང་། དཔལ་ལྡན་རྒྱུད་བཞི་དང་གཞུང་འགྲེལ་ཕལ་མོ་ཆེ་རུ་ཁྲག་དང་རླུང་གཉིས་ཀྱི་ཤས་ཆེ་ཆུང་དང་།དུས་ཀྱི་ཡུན་འགོར་མ་འགོར་སོགས་ལ་བལྟས་ནས་ངོས་འཛིན་དང་དབྱེ་བ་འབྱེད་པ་སྟེ། རྒྱུད་ལས། དབྱེ་བ་ཁྲག་ཚབས་རླུང་ཚབས་རྣམ་པ་གཉིས། །དེ་རྒྱུ་དང་པོ་ཟླ་མཚན་ལས་བྱུང་ཕྱིར། ། གསར་བའི་དུས་ན་ཁྲག་ཚབས་ཞེས་བྱ་སྟེ། ། རྙིངས་ནས་རླུང་དང་བསྡོངས་པས་རླུང་ཚབས་སོ། ། ཞེས་གསུངས།༢ ཁྲག་ཚབས་སྦྱིའི་ནད་རྟགས་་ལྟར་ཡིན་ནམ།ལན། དེ་རྟགས་ཁྲག་ཚབས་སྤྱི་ཡི་མཚན་ཉིད་ནི། ། རྐེད་སོ་མན་ཆད་རུས་པ་འཁོལ་ཞིང་ན། ། རྒྱུ་ཞབས་ཚ་འབྲབ་རོ་རྒྱབ་མཆིན་དྲི་གཟེར། ། རྩ་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 161རྣམས་ཚ་འཁྱུག་ཤུ་བ་འབྲུམ་ཕྲན་འོང་། ། མངལ་ཁྲག་འཛག་གམ་འཁྱིལ་དང་རྣག་ཏུ་འགྱུར། ། ཞེས་སོ། །༢ མོ་ནདཀྱི་སྐབས་སུ་རྩ་ནད་བཅུ་དྲུག་ལ་ཚབས་ནད་ཅེས་བརྗོད་དོན་ཅི་ཡིན།ལན། དེ་ནི་ནད་དེ་དག་བུད་མེད་ཀྱི་ལུས་ལ་ལོ་ཟླ་དུ་མར་གནས་ཤིང་ལུས་ཟུངས་ཉམས་པར་བྱེད་པ་དང་། ལུས་སེམས་མི་བདེ་བར་མནར་བས་གནོད་ཚབས་ཆེ་ཕྱིར་ཚབས་ནད་ཅེས་བཤད་པ་ཡིན། །༤ ཟླ་མཚན་དང་ནུ་ཞོའི་ལྡང་ཚདའ་ཙམ་ཡིན།ལན། ཟླ་མཚན་གྱི་ཚད་ནི་སྙིམ་པ་བཞི་དང་ནུ་ཞོའི་ལྡང་ཚད་སྙིམ་པ་དོ་ཡིན་པར་བཤད།༥ མངལ་སྲིན་གཉིས་པོ་གང་གང་ཡིན།ལན། མངལ་སྲིན་གཉིས་ནི་མ་ར་ཀ་དང་ཨ་སོ་ཀ་གཉིས་སོ། །༦ མངལ་སྐྲན་གྱི་ཐུན་མོང་གི་ནདརྟགས་་ལྟར་ཡིན་ནམ།ལན། རྒྱུད་ལས། ཀུན་ཀྱང་བྱིས་པ་ཆགས་ལྟར་སྲ་ཞིང་འདྲིལ། །སྐབས་སུ་སྦོ་ཞིང་ན་གཟེར་ཆུ་སེར་འཛག ། ཅེས་པ་འདིའོ། །༧ རླུང་ཚབས་དང་ཁྲག་ཚབས། མངལ་ནད་བཅས་བཅོས་པའི་རྩ་དོན་ཅི་ཡིན་ནམ།ལན། རྒྱུད་ཆེན་ལས། རླུང་ཚབས་དྲུག་པོ་དྲོད་དང་བཅུད་ཀྱིས་བཅོས། ། ཁྲག་ཚབས་བཅུ་པོ་བསིལ་དྲོད་ཁྲེ་འུར་བཅོས། ། ཞེས་དང་།

162 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བཅོས་ཐབས་མངལ་ནད་ཕལ་ཆེར་རླུང་ཡིན་པས། ། སྣུམ་འཆོས་འཇམ་རྩི་དུགས་ཀྱིས་གསོ་བ་བསྔགས། ། ཞེས་པ་འདིའོ། །རྡོ མོ་ནད་ཀྱི་སྐབས་སུ་གཙོ་ཕལ་ཞེས་པའི་བརྡ་ཆད་དེ་ཅིའི་དབང་དུ་གསུངས་པ་ཡིན།ལན། མོ་ནད་གཙོ་བོ་ཞེས་དོན་ནི་བུད་མེད་རྣམས་ལ་རྒྱུན་པར་མང་དུ་འབྱུང་ཞིང་རྒྱུགས་ཆེ་བའི་ནད་དུ་བཟུང་ནས་བཤད་པ་དང་། མོ་ནད་ཕལ་བ་ཞེས་དོན་ནི་དུས་རྒྱུན་པར་མི་འབྱུང་བར་འཕྲལ་གྱི་རྐྱེན་ནམ་མངལ་སྦྲུམ་པའི་གནས་སྐབས་ཁོ་ན་ལ་འབྱུང་བས་ན་དེ་ལྟར་ཟེར།༩ མོ་ནད་ཕལ་བའི་ནད་བརྒྱད་པོ་གང་གང་ཡིན། དེའི་ནང་གི་མཚན་མའི་ནད་ཅེས་པ་དེ་གང་འདྲ་ཞིག་ལ་གོ་དགོས།ལན། མོ་ནད་ཕལ་བ་མཚན་མའི་ནད་དང་ནི། ། བུ་མ་ཕྱིན་དང་མགོ་མཇུག་ལོག་པ་དང་། ། རོགས་མ་ཕྱིན་དང་སྣོད་ལུག་ཁྲག་མ་ཆོད། ། ནད་གཞུག་ལུས་དང་དུག་ཐབས་གྱུར་པ་བརྒྱད། ། ཅེས་གསུངས་པ་འདི་དང་།དེའི་ནང་གི་མཚན་མའི་ནད་ཅེས་པ་ནི་མངལ་ཆགས་བདུན་ཕྲག་བཞི་བའི་སྐབས་ཙམ་ལ་མངལ་ནང་གི་ལུས་ཅན་དེར་མཚན་མའི་དབྱིབས་དོད་པའི་དུས་སུ་མ་ལ་འཁྲི་ནད་འབྱུང་བ་ལ་བྱའོ། །༡༠ ཤ་མའི་མིང་གི་རྣམ་གྲངས་ལ་གང་གང་ཡོད་། ཤ་མ་ཞེས་པའི་མིང་འདིའ་ལྟར་ཐོགས་པ་ཡིན།ལན། བུ་རོགས་དང་ཕྲུ་མ་ནི་ཤ་མའི་མིང་གི་རྣམ་གྲངས་ཡིན་ལ། དེར་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 163ཤ་མ་ཟེར་དོན་ནི། མངལ་གནས་ལུས་ཅན་མ་ལྟར་དུ། ། གསོ་བར་ནུས་པས་ཤ་མ་བཤད། ། ཅེས་སྟང་ཚང་ལོ་ཙཱ་བས་གསུངས་པ་ལས་འཁུམས་སོ། །ས་བཅད་བཅུ་དགུ་པ། གདོན་ནད་གསོ་བ།༡ གདོན་ཞེས་པའི་གོ་དོནའ་ལྟར་ཡིན་ནམ།ལན། གདོན་ནི་ལེགས་སྦྱར་སྐད་ཀྱི་གྲ་ཧཱ་ཞེས་པའི་སྒྲ་ལས་དྲངས་པའི་ལེན་པའམ་འཛིན་པའི་དོན་ལ་འཇུག་པ་དང་། དོན་དངོས་ནི་ལྷ་ཀླུ་འདྲེ་སྲིན་སོགས་མི་མ་ཡིན་གྱི་གནོད་བྱེད་དེས་ལུས་ཅན་རྣམས་ཀྱི་བླ་ཚེ་སྲོག་གསུམ་ཕྱིར་གདོན་ཞིང་འཕྲོག་པར་བྱེད་པ་ལ་གོ་དགོས།༢ སེམས་སེམས་བྱུང་གཉིས་ཀྱི་མཚན་ཉིད་དང་འབྲེལ་བ་ཇི་ལྟར་ཡིན་ནམ།ལན། རང་ཡུལ་དུ་གྱུར་པའི་དོན་གྱི་ངོ་བོ་རང་སྟོབས་ཀྱིས་མཐོང་བའི་ཆ་ནས་བཞག་པའི་རིག་པ་ནི་སེམས་ཀྱི་མཚན་ཉིད་དང་། རང་ཡུལ་དུ་གྱུར་པའི་དོན་གྱི་ཁྱད་པར་རང་སྟོབས་ཀྱིས་མཐོང་བའི་ཆ་ནས་བཞག་པའི་རིག་པ་ནི་སེམས་བྱུང་། སེམས་དང་སེམས་བྱུང་གཉིས་ནི་ཕན་ཚུན་ཐ་དད་ཡིན་པ་གང་ཞིག་ལ་གཅིག་མེད་པར་ཅིག་ཤོས་རྐྱང་པར་མངོན་དུ་འགྱུར་ནུས་པ་མ་ཡིན་ཏེ།ཉི་མ་དང་ཉི་མའི་འོད་ཟེར་བཞིན་ནོ། །༢ སེམས་བྱུང་ང་གཅིག་ནང་གི་རྩ་ཉོན་དྲུག་པོ་གང་གང་ཡིན། མིང་དེ་ལྟར་བཏགས་པའིརྒྱུ་མཚན་ཅི།

164 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། རྩ་ཉོན་དྲུག་ནི་འདོད་ཆགས། ཁོང་ཁྲོ། ང་རྒྱལ། མ་རིག་པ།ལྟ་བ་ཉོན་མོངས་ཅན། ཐེ་ཚོམ་བཅས་དྲུག་གོ ། བསམ་པའི་རྣམ་པ་དེ་དག་ནི་རང་ཉིད་འཕུང་བར་བྱེད་པའི་བློའི་འཁྱེར་སོ་ཡིན་པས། དེ་དག་གིས་རང་གི་ལུས་ངག་གི་སྤྱོད་པ་དམན་པར་འཇུག་པར་བྱེད་པ་མ་ཟད། དེ་དག་ལ་བརྟེན་ནས་ཉོན་མོངས་གཞན་དག་སྟེ་ཉེ་ཉོན་ཉི་ཤུ་སོགས་སྐྱེད་ཅིང་སེམས་ཉོག་པར་བྱེད་པའི་རྩ་བ་ལྟ་བུ་ཡིན་པས་རྩ་ཉོན་དྲུག་ཅེས་བརྗོད་པ་ཡིན།༤ ཀུན་བརྟགས་གདོན་ནད་ལ་རིམ་གྲོའི་ཆོ་ག་གཙོ་བོར་བྱེད་དགོས་པའི་རྒྱ་མཚན་ཅི།ལན། གདོན་ནད་དེ། ཡིད་ཤེས་སོགས་རང་བབས་སུ་མི་གནས་པའི་ནད་འདིའི་རྒྱབ་རྟེན་གདོན་ཡིན་པས་ངེས་པར་དུ་ཐོག་མར་བོད་རང་གི་ཁྱད་ཆོས་དམིགས་བསལ་ལྡན་པའི་རིམ་གྲོའམ་གདོན་བཅོས་ལ་བརྟེན་ནས་གདོན་བགེགས་མ་བསྐྲད་ན་སྨན་དཔྱད་ཀྱི་བཅོས་ཀ་མི་ལེན་ཞིང་ཕན་སྐྱེད་མི་འབྱུང་བས་གཙོ་བོར་རིམ་གྲོས་བཅོས་དགོས།༥ གདོན་ཆེན་བཙོ་བརྒྱད་ནང་གི་བླ་མ་ཞེས་པ་དེ་གང་ལ་གོ་དགོས།ལན། བླ་མ་ནི་གཟའ་བཅུའི་བྱེ་བྲག་ཕུར་བུའི་མིང་གི་རྣམ་གྲངས་སུ་ལྷའི་བླ་མ་ཞེས་འབོད་པ་དང་མཚུངས་ཤིང། ལྷའི་བླ་མའམ་གཟའ་ཕུར་བུས་གནོད་པ་བཏང་བའི་ནད་ལ་བླ་མའི་གདོན་ཟེར།༦་ སྨྱོ་བྱེད་དང་བརྗོད་བྱེད་ནད་གཉིས་ཀྱི་སྤྱིའི་རྒྱུ་རྐྱེན་དང་བྱེ་བྲག་གི་གསོ་ཐབས་གཅིག་མཚུངས་ཡིན་པའི་རྒྱུ་མཚན་ཅི་ཡིན་ནམ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 165ལན། སྨྱོ་བྱེད་དང་བརྗེད་བྱེད་གཉིས་ནི་ནང་སེམས་ཀྱི་རྣམ་རྟོག་གི་རྒྱུ་དང་ཕྱི་གདོན་གྱི་འཕྲལ་རྐྱེན་གྱིས་ཉེས་པ་འཁྲུགས་ཤིང་རྣམ་ཤེས་རྒྱུ་བའི་བུ་གར་ཞུགས་ནས་ཡིད་ལམ་བཀག་པའི་དབང་གིས་ཤེས་པ་གཡེང་ཞིང་དྲན་ཤེས་འཆོལ་བ་བཅས་ཆོས་མཐུན་པས་རེད།༧ གཟའ་ཡི་འཛིན་དུས་སམརྒུ་དུས་བརྒྱད་པོ་གང་གང་ཡིན། དུས་དེ་དག་མ་ཡིན་པའི་གཟས་ཟིན་པའི་དུས་ཡོད་དམ།ལན། འཛིན་དུས་ཚེས་བཞི་བརྒྱད་དང་བཅུ་གཅིག་དང་། ། བཅོ་ལྔ་བཅོ་བརྒྱད་ཉི་ཤུ་གཉིས་དང་ལྔ། ། ཉི་ཤུ་དགུ་དང་རྒྱུ་དུས་བརྒྱད་ལ་འཛིན། ། ཞེས་གསུངས་པ་ལྟར་དང་། གཞན་གནམ་སྟོང་ངམ་གནམ་གང་ལ་འཛིན་པའང་ཡོད།། གཟའ་ནད་དང་རྩ་དཀར་ནདཀྱི་ནོར་འཕྲངའ་ལྟར་བསལ་དགོས།ལན། གཟའ་ནད་དང་རྩ་དཀར་གྱི་ནད་གཉིས་ལ་ཁ་མིག་ཡོན་པོར་འགྱུར་བ་དང་ཁ་ལྐུགས་པ། ཡན་ལག་ཞ་རེངས་འཁུམས་པ་བཅས་མཚུངས་ཀྱང་ཞིབ་ཏུ་བརྟགས་ན་མི་ནོར་ཏེ། གཟའ་ནད་ཕལ་ཆེར་མི་དར་མ་དང་རྒན་པའི་གྲས་ལ་གློ་བུར་དུ་འབྱུང་ཞིང་ཕོག་པའི་དུས་ལ་རག་ལས། རྩ་དཀར་ནི་རྒྱུ་རྐྱེན་དྲག་ཤུལ་འགྲམས་པའམ་རིམས་ཚད་རྩར་བབས་པ་བཅས་ལས་རླུང་འཁྲུགས་ཏེ། ཀླད་པ་ལས་གྱེས་པའི་ཆུ་རྩ་སྤྱི་དང་སྒོས་སུ་ཆུ་རྩ་དྲུག་ལ་ནད་འགྱུར་བྱུང་བ་ཡིན་པས་མགོ་དང་བྱང་ཁོག་ཡན་ལག་གང་ལ་བབས་ན་དེ་བཞིན་དུ་ནད་རྟགས་སྟོན་པ་དང་། དུས་ལ་ངེས་པ་མེད་ཅིང་ནད་སྟོབས་གཟའ་ནད་

166 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལས་ཚབས་ཆུང་།རྫོ གཟའ་ནད་དམ་གཟའ་གྲིབ། གྲིབ་སྐྱོན་ཞེས་པ་འདི་ནད་གང་ཞིག་ལ་ངོས་འཛིན་དགོས།ལན། གཟའ་ནད་དམ་གཟའ་གྲིབ་ཅེས་པ་དོན་དམ་པར་རཱ་ཧུ་ལ་སོགས་གཟའབརྒྱད་ཀྱི་རྐྱེན་ལ་བརྟེན་ནས་བྱུང་བའི་ཀླད་སྐྱོན་གྱི་ནད་ལ་ངོས་འཛིན་དགོས།༡༠ མེ་གཟའ་དང་ཆུ་གཟའ་གཉིས༠ཁྱད་པར་ཅི།ལན། རྒྱུད་ལས། ཁྱད་པར་བརྟག་པ་མེ་གཟའ་ཆུ་གཟའ་གཉིས། ། མེ་གཟའ་གཞོགས་གཡས་ལ་ཕོག་ལྕེ་གཡས་ཐུང་། ། ཚ་བ་ཆེ་ཞིང་སེན་མོ་གཞོབ་རོག་འོང་། ། ཆུ་གཟའ་གཡོན་ལ་ཕོག་ཅིང་ལྕེ་གཡོན་ཐུང་། ། ལུས་ཀུན་དྲོད་དང་བྲལ་ཞིང་ཆུ་རྒྱུས་གྱོང་། ། ཞེས་པ་ལས་གསལ།22 ཀླུ་གདོན་ཞེས་པ་དེ་དོན་དངོས་ཐོག་ཏུ་ནད་གང་ལ་ངོས་འཛིན་དགོས།ལན། ནད་འདི་ལུས་ལ་གནས་པའི་ཆུ་སེར་རང་གི་ལྡང་ཚད་ལས་མང་དུ་འཕེལ་ནས་དུག་ཅན་གྱི་གཉན་སྲིན་པན་ཏ་དང་བསྡོངས་ཏེ། ལུས་ཀྱི་ཤ་ལྤགས་རྩ་རུས་དོན་སྣོད་བཅས་ཆུ་སེར་གྱིས་བསྲུལ་ནས་མི་བཟོད་ཅིང་གསོ་དཀའ་བའི་འགོས་ནད་གདུག་པ་ཅན་མཛེ་ནད་ལ་ངོས་འཛིན་དགོས།༡༢ མཛེ་ནད་ཀྱི་སྐབས་སུ་མཁར་བརྒྱད་རྩེ་ནས་བཅོམ་པ་ཞེས་པའི་དོན་ཅི་ཡིན།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 167ལན། མཁར་བརྒྱད་དེ་སྤྱི་གཙུག་དང་། སྨིན་དབྲག སྣ་རྩེ། ཡ་རྐན།སྙིང་ག ཉེ་བ། མཚན་མ། རྐང་མཐིལ་རྣམས་སུ་ཤ་རོ་ཆགས་པའི་དོན་ཡིན།༡༢ མཛེ་ནད་ཀྱི་རྟགས་སུ་སྲུ་གསུམ་བྱི་དང་མདངས་གསུམ་ཡལ་ཞེས་པ་གང་དང་གང་ཡིན་ནམ།ལན། སྤུ་གསུམ་བྱི་ཞེས་པ་ནི་མཛེ་ནད་ལུས་ལ་རྒྱས་ནས་སྐྲ་དང་སྨིན་མ་བ་སྤུ་གསུམ་བྱི་བ་དང་། མདངས་གསུམ་ཡལ་བ་ནི་མིག་མདངས་ཡལ་ཏེ་གཟི་དང་འདྲ་བ། བྱད་མདངས་ཡལ་ཏེ་གློ་བ་དང་འདྲ་བ། སོ་མདངས་ཡལ་ཏེ་དུང་དང་འདྲ་བར་གྱུར་པའི་དོན།༡༤ མཛེ་ནད་བཅོས་སྐབས་བསྟན་པའི་རིལ་བུའི་སྦྱོར་བ་གཙོ་བོ་དེ་གང་ཡིན་ནམ།ལན། བྱ་ཁྱུང་རྣམ་པ་ལྔའི་རིལ་བུ་ཆོ་ག་བཞིན་ལེགས་པར་སྦྱར་བ་དེའོ། །ས་བཅད་ཉི་ཤུ་པ། མཆོན་རྨ་གསོ་བ།༡ རྨ་ཡི་ངོ་བོ་དང་ངེས་ཆིག་གང་ཡིན་ནམ།ལན། འཛག་པ་དྲི་ང་ཚོར་བ་སྡུག་བསྔལ་བཅས། ། ལུས་ལས་འཕྲལ་དུ་ཉམས་ཤིང་རྨ་བ་ལ། ། པགས་པ་ཤ་གདན་རལ་ཕྱིར་རྨ་ཞེས་བྱ། ། ཞེས་སོ། །༢ ཟ་སྤྱི་གསོ་ཐབས༠་རྩ་དོནའ་ལྟར་ཡིན་ནམ།

168 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། ཐོག་མར་སྐྲངས་པ་གཞོམ་པ་དང་། བར་དུ་རེད་པ་སྦྱང་བ། ཐ་མར་ཤ་འུ་གསོ་བར་བྱ། དེ་ལ་ཟས་དང་སྤྱོད་ལམ་འཕྲོད་པ་བསྟོན་ཞིང་མི་འཕྲོད་པ་སྤང་བ་ནི་དང་པོ་བར་ཐ་ཀུན་ཏུ་ཤེས་དགོས།༢ ཅི་འདྲ་ཞིག་ལ་རྨ་རེད་ཟེར།ལན། རྨ་ལ་བླ་གཉན་གྱི་ནད་གཞན་སྣོན་མ་བྱུང་བ་ལ་བྱའོ། །༤ འཇིབ་འདུལ་གྱི་ལག་ལེནའ་ལྟར་ཡིན་ནམ།ལན། ཅུ་གང་དང་ཤོ་མང་སོགས་རྨ་ལ་ཕན་ཞིང་ནུས་པ་བསིལ་བའི་སྨན་རྣམས་སྤངས་པའི་སྟེང་བྱུག་པ་དང་། བྲན་པ། བདུག་པ་བཅས་བྱས་ནས་རྨའི་ནང་གི་ཆུ་སེར་འཇིབས་ཤིང་སྐྲངས་པ་འདུལ་བར་བྱེད།༥ ཀློ་བུརརྐྱེན་གྱི་རྨ་ལ་རིགས་ཀྱིས་དབྱེ་ན་དུ་ཡོད། དེ་དག་གི་གོ་དོན་ཇི་ལྟརཡིན་ནམ།ལན། རིགས་ཀྱིས་དབྱེ་ན་བཤུས་གཤགས་བཅད་པ་དང་། ། རྣམ་པར་བཅད་དང་རབ་ཏུ་འཕྱང་བ་དང་། ། ལྷུང་དང་གྲུམས་དང་ཕུག་པ་བརྒྱད་ཡིན་ནོ། ། ཞེས་པ་ལྟར་དང་། བཤུས་པ་ནི་པགས་པ་ཙམ་བཤུས་པ་དང་།མཚོན་གྱིས་ཤ་གང་གྱེན་ཐུར་དུ་གཤགས་པ། ཤ་འཕྲེད་ལ་བཅད་པ། རུས་ལ་ཐུག་པའི་བར་རྣམ་པར་བཅད་པ། ཤ་དང་རུས་པའང་བཅད་ནས་ཐུར་དུ་ལྷབ་ལྷུབ་ཏུ་འཕྱང་བ། ཤ་རུས་གཉིས་ཀ་རྦད་ཀྱིས་བཅད་ནས་ས་ལ་ལྷུང་བ། རུས་པ་རྒྱ་ཆེར་བསྣད་པས་གྲུམས་པའམ་ཆག་པ། མཚོན་གྱི་རྩེ་མོས་ཐད་ཀུར་ཕུག་པ་བཅས་ལ་བྱ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 169༦ མགོའི་གནས་ལུགས་ལས་མགོ་དབྱིབས་ཀླད་པ་དང་སྦྱར་ཚུལ་ཇི་ལྟར་ཡིན་ནམ།ལན། རླུང་མགོ་སྤྱི་རིང་ཤ་ཀླད་དེ། ། མཁྲིས་མགོ་ལྟག་འབུར་མར་ཀླད་དོ། ། བད་ཀུན་སོག་ཀ་བུང་ཚང་ཀླད། ། རླུང་མཁྲིས་གྲུ་བཞི་ཕྲུམ་ཀླད་ཡིན། ། བད་མཁྲིས་ཟླུམ་པོ་ཞོ་ཀླད་དང་། ། བད་རླུང་འཕྲེད་ཉལ་འོ་ཀླད་ཡིན། ། འདུས་པ་སྤྱི་ལེབ་ཆུ་ཀླད་དོ། ། ཞེས་པ་ལྟར་རོ། །༧ མགོ་ཡི་ཤ་གནད་ལྔ་བོ་གང་གང་ཡིན།ལན། བཞག་སྒོར་འཁྱིལ་འདྲ་སྤྱི་གཙུག་ཤ་དང་། ཉ་ལྡང་གཤིབས་འདྲ་ལྟག་པའི་ཤ གཞུ་ཤུལ་བཏང་འདྲ་མཚོགས་མའི་ཤ ལུག་མཁལ་བརྩེགས་འདྲ་མུར་གོང་གཉིས་བཅས་ལྔའོ། །། གསུམ་འགྱུར་སྐེ་བཅོས་པའི་རྩ་དོན་ཅི།ལན། སྐེ་རྨ་བཅོས་ཐབས་མདོར་ཧྲིལ་གྱིས་དྲིལ་ན་རུས་པ་མགོ་ཡི་ཚུལ་དུ་བཅོས་པ་དང་། རྩ་གཉན་གང་བསྣད་བྱང་ཁོག་གི་ཚུལ་དུ་བཅོས་རྒྱུ། ཤ་དང་ཆུ་རྒྱུས་གང་བསྣད་ཡན་ལག་གི་ཚུལ་དུ་བཅོས་དགོས།༩ བྱངཁོག་ལ་མཆོན་ཕོག་ན་ནང་དུ་རྡོལ་བའི་རྟགས་དགུ་བོ་གང་དང་གང་ཡིན་ནམ།ལན། ནང་བརྟོལ་སྨྲར་བཅུག་སྐད་ཀྱི་མཇུག་ཆད་ཅིང་། ། འགྲོ་བའི་སྟངས་ཞན་ཁོང་ལྕི་དབུགས་མི་བདེ། ། གློ་སོར་ལངས་པས་གང་རྒྱབ་ཕྱོགས་སུ་འཁྱོག ། ཁ་ཟས་མི་འདོད་ཟུག་ཆེ་སྐྲ་མཚམས་རྔུལ། ། དེ་དགུ་ཚང་ན་ནང་

170 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དུ་བརྟོལ་བ་ཡིན། ། ཞེས་རྒྱུད་ལས་གསུངས།༡༠ བྱང་ཁོག་གི་རྨའི་སྐབས་བསྟན་པའི་ཁྲག་གཟེར་དང་རྩ་གཟེར་དོན་གཟེར་གསུམ་དཔྱདཀྱི་གཉེན་པོ་གང་དང་གང་གིས་བཙོས་དགོས།ལན། ཁྲག་གཟེར་ལ་དུགས་དང་། རྩ་གཟེར་ལ་མེ་བཙའ། དོན་གཟེར་ལ་གཏར་གྱིས་བཅོས་དགོས།༡༡ རྒྱུ་མར་བུག་པ་དུ་ཡོད་ཞག་རེ་ཐུབ་ཅུས་པའི་གོ་དོན་ཇི་ལྟར་ཡིན་ནམ།ལན། དུས་སྐབས་དེ་དང་དེ་ལྟ་བུ་ལ་རྒྱུ་མར་མཚོན་གྱིས་ཕུག་པའི་བུ་ག་དུ་ཡོད་ཀྱང་ཞག་རེ་སྟེ་ཞག་གཅིག་མ་གཏོགས་ཚེ་གནས་མི་ཐུབ་པར་འཆི་བའི་དོན་ནོ། །༡༢ བྱང་ཁོག་རྨ་གསོ་བའི་ལེའུར་བསྟན་པའི་འཆི་བའི་བྱ་གཏོང་གསུམ་ཞེས་པ་དེ་གང་དང་གང་ཡིན་ནམ།ལན། རྒྱུད་ཆེན་ལས། མིག་མདངས་ཉམས་ཤིང་འཛུམ་དཀའ་གྱེན་དུ་ཟློག(རྩའི་བྱ་གཏོང)། ཁ་སྣའི་དབུགས་གྲང་གདོང་ལ་བག་རྔུལ་ཆགས(རླུང་གི་བྱ་གཏོང)། ། ལུས་ཀྱི་སྟོབས་ཤོར་སྟན་ལ་འབྱར་བ་ན (ཟུངས་ཀྱི་བྱ་གཏོང)། ། འཆི་བའི་བྱ་གཏོང་གསུམ་ན་འཆི་བར་ངེས། ། ཞེས་གསུངས་པ་འདིའོ། །༡༢ བྱང་ཁོག་གི་རྨ་གསོ་སྐབས་ཉེས་བྱེད་དུས་དང་སྦྱར་ནས་བཅོས་ཐབས༠་རྩ་དོནའ་ལྟར་ཡིན་ནམ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 171ལན། ཉེས་བྱེད་དུས་ཀྱི་སྒོ་ནས་བཅོས་པ་ནི། ། དང་པོ་ཞག་བདུན་ཞུགས་པ་ཁྲག་གི་དུས། ། བྲམ་ཟེ་ལྟ་བུར་གཙང་སྦྲའི་སྒོ་ནས་བཅོས། ། བར་དུ་ཞག་བདུན་རྒྱས་པ་ཆུ་སེར་དུས། ། དགེ་སློང་ལྟ་བུར་སྤྱོད་ལམ་ཞིབ་སོར་བཅོས། ། ཐ་མ་ཞག་བདུན་སྨིན་པ་རྣག་གི་དུས། ། རྒྱལ་པོ་ལྟ་བུར་ཟས་ཀྱིས་བཅོས་པ་འོ། ། ཞེས་གསུངས་པ་འདིའོ། །༡༤ བྱངསག་སྨདཀྱི་བཅོས་ཐབས་རྣམ་དགུ་བོ་་ལྟར་ཡིན་ནམ།ལན། རྒྱུད་ཆེན་ལས། སྤྱི་ལ་བཅོས་དོན་རྣམ་པ་དགུ་ཡིན་ཏེ། ། ཟས་ཀྱིས་གཞི་བཟུང་དུགས་ཀྱིས་གཟེར་བ་བཅག ། ཆས་ཀྱིས་དྲོད་བསྐྱེད་འདྲེན་གྱིས་འགགས་པ་བསལ། ། སྨན་གྱིས་དོན་སྣོད་ཚ་བ་བསད་པ་དང་། །གཏར་གྱིས་ངན་ཁྲག་རྩ་རུ་དབྱུང་བ་དང་། ། བཤལ་གྱིས་མཁྲིས་ཚད་འོར་དུ་བསྒྱུར་བ་དང་། ། མེ་ཡིས་རྩ་འཕྲང་བསྡམ་ཞིང་སྤོས་པ་གཞིལ། ། རྣག་ཁྲག་བབས་པ་གསང་དུ་གདོན་པར་བྱ། ། ཞེས་སོ། །༡༥ ཤ་ཡི་གནད་དང་རྩའི་གནད། མིགས་གི་གནད་རྣམས་གཉེན་པོ་གང་དང་གང་གིས་བཅོས་དགོས།ལན། ཤ་ཡི་གནད་ལ་འཇིབ་དང་ཞུན་དང་ནན་སོགས་ཀྱིས་བཅོས་ནས་ཁྲོས་པ་འདུལ་བ་དང་། རྩའི་གནད་ལ་མེ་བཙའ་དང་གཏར་ག་དང་སྨན་གསུམ་གྱིས་གཙོ་ཆེར་བཅོས་ནས་ནད་ཀྱི་དངོས་རྒྱུ་གཞོམ་པ་དང་། ཚིགས་ཀྱི་གནད་ལ་དེབ་དང་ཆིངས་དང་ཕྱོགས་གསུམ་གྱིས་གཙོ་ཆེར་བཅོས་ནས་རང་སོར་གཞུག་དགོས།

172 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༡༦ དེབ་ཆིངས་གཉིས་ལ་ནང་གསེས་སུ་དབྱེ་ན་དུ་ཡོད།ལན། ཞུན་ནན་གྱི་སྟོང་དུ་ཚོ་འཛིན་བཏང་བའི་དེབ་ལ་ལྤགས་དེབ་རྩྭ་དེབ་སྤུ་དེབ་ཤོག་དེབ་ཤིང་དེབ་བྱིང་དེབ་བཅས་རྣམ་པ་དྲུག་དང་། རྨ་ཁ་དཀྲི་བྱེད་ཀྱི་ཆིངས་ལ་ཆག་ཆིངས་གསོན་ཆིངས་འདེད་ཆིངས་འདར་ཆས་ཆིངས་སྡོམ་ཆིངས་བཅས་ལྔ་ཡོད།༡༧ སྐྱོགས་རིགས་གསུམ་པོ་གང་དང་གང་ཡིན་ནམ།ལན། སྒོམ་ཕྱོགས་ཚེམ་བུ་ཡོད་མེད་དང་། སྦ་སྨྱོགས་དྲ་བ་ཅན་ཕྱི་ནང་གཉིས། འཕྲུལ་སྐྱོགས་བསིལ་མ་བཅས་གསུམ་མོ། །༡〈 སྒྲོགས་ཁྲ་བྱི་ཟེ་གསུམ་པོའི་སྤྱོད་ཡུལ་ཇི་ལྟར་ཡིན་ནམ།ལན། ཚིགས་ལ་བསྐུར་བ་ཕྱོགས་དང་། རྐང་ལ་བསྐུར་བ་ཁྲ། གནས་མ་ངེས་པ་ལ་བསྐུར་བ་བྱི་ཟེའོ། །༡༩ རྣག་གནས་དམིགས་གསུམ་ཞེས་པ་དེ་གང་དང་གང་ཡིན་ནམ།ལན། རྣག་གི་གནས་གསུམ་ནི་གློ་སྦུབས་དང་། གློ་བའི་ཚང་ཚིང་།དབྱེ་གསང་བཅས་ལགས།༢༠ རྣག་གསངེ་དུ་བབས་ཡོད་མེད་བེམ་ཏོལ་བརྒྱབ་ནས་སྒྲ་ལ་བརྟག་ཚུལ་་ལྟར་ཡིན།ལན། བེམ་ཏོལ་གྱིས་བརྟག་ཐབས་ནི་སོར་མོས་དོགས་པ་ཡོད་ས་ཀུན་ལ་སྙོམས་པར་བདེག་སྟེ་སྒྲ་སྐད་ལ་ལེགས་པར་བརྟག་པར་བྱ། དེ་ཡང་གཡས་གཡོན་དང་། མདུན་རྒྱབ། སྟོད་སྨད་ཀུན་འདྲ་བར་སྣང་མིན་བསྟུན་ལ།

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 173སྟོང་སྐད་བྱུང་ན་རྣག་དང་ཆུ་སེར་སོགས་མེད་ཅིང་། གཅོད་སྐདབྱུང་ན་ཆུ་སེར་ཡོད་པ་དང་། འདར་སྐད་བྱུང་ན་རྣག་ཏུ་སྨིན་པ་ཡིན་ནོ། །༢༡ རྐང་ལག་སོགས༠་ཆིགས་ཤོར་ན་རྟགས་ཅི་འདྲ་འབྱུང་ངམ།ལན། ཤོར་རྟགས་ཟུག་གཟེར་ཅུང་ཟད་ཙམ་ལ་ལྡང་། ། སོད་དུ་སྐྲངས་ཤིང་བརྐྱང་བསྐུམ་བྱ་བ་ཉམས། ། གང་ཤོར་འབུར་ཀྱོང་རིང་ཐུང་འབྱུང་བ་ཡིན། ། ཞེས་སོ། །༢༢ ཆིགས་ཤོར་གཞུག་པའི་རྩ་དོན་ཅི་ཡིན་ནམ།ལན། གཞུག་ཐབས་མ་སྤངས་གསར་དུས་མོད་ལ་གཞུག ། རྙིངས་ནས་ལུམས་ཀྱིས་ཤ་ཆུ་བཏུལ་ལ་གཞུག ། གང་ཡང་ཚིགས་ཁ་བྲལ་བར་དྲག་ཏུ་འཐེན། ། ཤོར་ངོས་དུས་པའི་མགོ་ནས་ནང་དུ་འཕུལ། ། ཚིགས་ཁ་བྲལ་ནས་གང་ཤོར་ངོས་སུ་བཀན། ། ཞེས་མན་རྒྱུད་ལས་གསུངས་པ་འདིའོ། །༢༢ ཡན་ལག་གི་ཆིགས་འཆོར་ཚུད་པའིརྟགསཇི་ལྟར་ཡིན་ནམ།ལན། སྒྲ་འབྱུང་འབུར་པོ་ནུབ་དང་བརྐྱང་བསྐུམ་བཏུབ། ། ཟུག་གཟེར་བྲི་ན་གནས་སུ་ཚུད་པ་ཡིན། ། ཞེས་གསུངས་པ་ལྟར་རོ། །༢༤ དུས་པའི་ཆག་ལུགས་བཞི་བོ་དང་ཆགརྟགས་གང་ཡིན།ལན། རྒྱུད་ཆེན་ལས། ཆག་ལུགས་མ་ལ་བུ་ཐོགས་ཆག་པ་དང་། ། སྨྱུ་གུ་ཁ་དང་སྡུམ་ཆག་གྲུམས་པ་བཞི། ། དེ་ཡང་རྨ་ཅན་རྨ་མེད་གཉིས་སུ་འདུས། ། ཆག་རྟགས་གྲང་ཞིང་འཁྲོག་ལ་འགུལ་མི་ནུས། ། ཞེས་སོ། །

174 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ས་བཅད་ཉེར་གཅིག་པ། དུག་ནད་གསོ་བ།༡ དུག་གི་ངེས་ཆིག་ཅི་ཡིན།ལན། རྗེ་ཟུར་མཁར་བས། དུག་ཅེས་པ་འཇུག་སྒོ་མང་ཡང་སྐབས་འདིར་མིའི་ལུས་ཁམས་ལ་གནོད་པའི་ཡུལ་དུས་ཟས་སྤྱོད་སྤྱི་དང་། ཁྱད་པར་དུ་མིའི་ཁོང་དུ་སོང་ན་ལུས་སྲོག་ལ་གནོད་པའི་རྫས་ཡོངས་ཀྱི་སྤྱི་མིང་ངོ་ །ཞེས་པ་འདི་ལྟར་ཡིན།༢ དུག་ནད་བསྐུར་བའི་རྟ་ལྔ་དང་དར་སའི་ཡུལ་རིགས་བཞི་ཞེས་པ་གང་དང་གང་ཡིན་ནམ།ལན། བསྐུར་བའི་རྟ་ལྔ་ལ་རྒྱུད་ལས། མཐོང་བ་ཉི་མའི་ཟེར་ལ་བསྐུར་བ་དང་། ། དུ་བ་རླུང་གི་རྫི་ལ་བསྐུར་བ་དང་། ། འགོམས་པ་ས་ཡི་རླངས་ལ་བསྐུར་བ་དང་། ། རེག་པ་སྣུམ་གྱི་རྟ་ལ་བསྐུར་བ་དང་། ། ཁོང་པར་ཟས་ལ་བསྐུར་བ་རྣམ་ལྔ་འོ། ། ཞེས་དང་། ཡུལ་རིགས་བཞི་ནི་རྒྱ་གར་དང་། རྒྱ་ནགདོལ་པོ། མོན་བཅས་བཞིའོ། །༢ ་སཀྱིས་དབྱེ་བའི་དུག་རིགས་དྲུག་པོ་ཚ་སྦྱོར་དང་གྲང་སྒྲོར་གཉིས་སུའ་ལྟར་ཕྱེ་དགོས། ཅིའི་ཕྱིར།ལན། རིན་པོ་ཆེའི་སྦྱོར་བ་དང་རྡོ་སྦྱོར། ཤ་སྦྱོར། རྩི་སྦྱོར། དངོས་ལ་སྦྱོར་བ། སྔོ་སྦྱོར་བཅས་རྫས་སྦྱོར་དྲུག་པོ་མདོར་བསྡུས་ན་ཚ་སྦྱོར་དང་གྲང་སྦྱོར་གཉིས་སུ་འདུས་པར་འགྱུར་ཏེ་གང་ཞེ་ན། རིན་པོ་ཆེ་དང་རྡོ་ལ་སྦྱར་བ་ནི་

རྨང་གཞིའི་གཞུང་ལུགས་དང་ནད་ཐོག་ལག་ལེན་གྱི་སྐོར། 175ཚ་བ་མི་སྲིད་གྲང་བར་འགྱུར་བ་དང་། ཤ་དང་རྩི་དང་སྔོ་སོགས་ལ་སྦྱོར་བ་བྱས་པ་དང་། ཧ་ལས་གཙོ་བྱས་པར་སྦྱར་བ་ནི་གྲང་བར་མི་སྲིད་ཅིང་ཚ་སྦྱོར་གྱི་དུག་ཏུ་འགྱུར་བས་སོ། །༤ ཚ་བ་བྱུའི་སྐབས་རིགས་ཀྱིས་དབྱེ་ན་འགྲམས་འཁྲུགས་རིམས་དུག་བཞི་ཞེས་དུག་ནད་ཚ་བ་ཡིན་པར་གསུངས་པ་དང་། དུག་ནད་ཀྱི་སྐབས་སུ་ཚ་གྲང་གཉིས་སུ་དབྱེ་བས་སྔ་ཕྱི་མི་འགལ་ལམ།ལན། མི་འགལ་ཏེ། ཚ་བ་སྤྱིའི་སྐབས་སུ་ཚ་བའི་ཁོངས་སུ་བཞག་པ་ནི་རགས་པའི་དབང་དུ་གསུངས་པ་ཡིན་ལ། དུག་ནད་ཀྱི་སྐབས་སུ་ཚ་གྲང་གཉིས་སུ་ཕྱེས་པ་ནི་ཕྲ་ཞིབ་ཏུ་དབྱེ་བ་ཡིན།༥ སྦྱར་དུག་སྡུད་བསདཀྱི་དཔེ་དོན་དེའ་ལྟར་ཡིན་ནམ།ལན། རྒྱུད་ཆེན་ལས། དེ་ཡིས་འདུས་ནས་གཉེན་པོའི་སྨན་གྱིས་བསད། ། མ་འདུས་བསད་པ་རི་དྭགས་ཐང་འདེད་འདྲ། ། བྱེར་བ་མི་གསོད་བཅོསདཀའ་ཡུན་དུ་སྦྱོང་། ། འདུས་ན་མེ་སྟེང་ཆུ་བཞིན་ཆོམས་པ་སྐྱེན། །ཞེས་པ་འདིའོ། ། ་༦་ དུག་གི་ནད་གཞི་ཕལ་མོ་ཆེ་སྡུད་བསད་མ་བྱས་པར་གཏར་ག་དང་མེ་བཙའ་བཤལ་སྐྱུགས་སོགས་བྱེད་མི་རུང་བའི་་མཚན་ཅི།ལན། དུག་རིགས་གང་ཡིན་ཡང་གཉེན་པོའི་སྨན་གྱིས་མ་སོད་པར་གཏར་དང་མེ་བཙའ་བཤལ་སྐྱུགས་སོགས་སྡུན་ལ་བྱས་ན་གཏར་གས་ནད་བྱེར་འགྲོ་བ་དང་། མེ་བཙས་ལུས་སྟོན་ལ་མནན་ནས་བཙོན་དུ་འཛིན་ཞིང་།

176 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བཤལ་སྐྱུགས་ཀྱིས་ནད་སློང་བའི་ཕྱིར་དེ་འདྲ་དུས་ཀུན་ཏུ་སྤང་དགོས།༧ དུག་ཡིན་པ་ངེས་པའིཁྱད་པར་གྱི་ན་ལུགས་ཇི་ལྟར་ཡིན་ནམ།ལན། རྒྱུད་ཆེན་ལས། ཁྱད་པར་རྩ་དང་ཆུ་གཉིས་བརྟག་མི་ཐུབ། །སྣ་ཚོགས་ནད་སྣ་མང་ཞིང་འགྱུར་ལྡོག་ཆེ། ། ཟོས་ཀྱང་མི་ཕན་ཤ་འབྲོས་ལུས་སྟོབས་འཆོར། ། ཕོ་མཆིན་མི་བདེ་ཆམ་འདེབས་སྙིང་མི་དགའ། ། དོན་མེད་ན་ཞིང་བྱས་མེད་དར་རེ་དྲག ། དེ་བདུན་ལྡན་ན་ངེས་པར་གདོན་མི་ཟ། །ཅེས་སོ། །། ཁ་ཟས་ཀྱི་རིགས་རྣམས་ཇི་ལྟར་བྱས་ནས་དུག་ཏུ་འགྱུར་བ་ཡིན།ལན། བཤད་རྒྱུད་ཁ་ཟས་བསྡམ་པའི་ལེའུར་གསུངས་པའི་མི་འཕྲོད་པའི་ཟས་རྣམས་སྔ་མ་མ་ཞུ་བར་ཕྱི་མ་ཟོས་པ་དང་ལྷན་ཅིག་ཏུ་བསྲེས་ནས་ཟས་པ་བཅས་ལས་ཕན་ཚུན་མི་འཕྲོད་པར་ནུས་པ་འཐབ་ནས་ཉེས་པ་འཁྲུགས་པར་འགྱུར་བ་དང་། ཡང་ན་མི་འཕྲོད་པའི་ཁ་ཟས་མ་ཡིན་ཡང་མ་གོམས་པ་དང་འཇུ་དཀའ་བའི་ཟས་རིགས་བབ་ཅོལ་དུ་བསྟེན་པ། དུས་མིན་དུ་ཟ་བ་བཅས་ལས་མ་ཞུ་བར་དྭངས་སྙིགས་འདྲེས་ཏེ་རྩ་མིག་ཀུན་ཏུ་བྱེར་ནས་ལུས་ཟུངས་བདུན་པོ་རིམ་གྱིས་འགྲིབ་པར་བྱེད་པ་ཡིན།རྫོ གང་འདྲ་ཞིག་ལ་་བ་དང་མི་་བའི་དུག་ཟེར།ལན། ཁྱི་སྨྱོན་དང་དུག་སྦྲུལ་ལྟ་བུ་དུག་ལྡན་སྲོག་ཆགས་ཀྱི་མཚེ་བས་རྨུགས་པ་ལས་བྱུང་བའི་དུག་རིགས་ལ་རྒྱུ་བའི་དུག་དང་། བཙན་དུག་དང་བསེ་ཤིང་ལྟ་བུ་སེམས་མེད་ཀྱི་རིགས་ཁོང་དུ་སོང་བའམ་ལུས་ལ་རེག་པའི་ཚེ་

དུག་ཡོད་པའི་རྫས་སྤྱི་ལ་མི་རྒྱུ་བའི་དུག་ཟེར།༡༷ སྦྲུལ་དུག་ལུས་ལ་མཆེད་པ་མྱུར་བའི་རྒྱུ་མཚན་ཅི།ལན། སྦྲུལ་གྱི་དུག་གིས་ཁྲག་དག་ལ། ། མ་བརྟེན་ལུས་ལ་གནོད་མི་བྱེད། ། ཁྲག་ནི་ཅུང་ཟད་ལ་བརྟེན་ཡང་། ། ཏིལ་མར་ཐིགས་པ་བཞིན་དུ་མཆེད། ། ཅེས་པ་ལས་འཁུམས་སོ། ། ། །

178ལེའུ་གསུམ་ལ། མིན་གྱི་སྐོར།ས་བཅད་དང་པོ། སྤྱོར་བ་སྨན།༡ ཨ་རུ་རྣམ་པརརྒྱལ་བ་སྨན་གྱི་ལ་པོར་འཇོག་དོན་ཅི་ཡིན་ནམ།ལན། ཨ་རུ་རྣམ་རྒྱལ་ལ་རོ་དྲུག་དང་། ཞུ་རྗེས་གསུམ། ནུས་པ་བརྒྱད།ཡོན་ཏན་བཅུ་བདུན་བཅས་ཡོངས་སུ་ཚང་ཞིང་། ནད་རིགས་ཐམས་ཅད་སེལ་ཞིང་ཤིན་ཏུ་དཀོན་པ་ཡིད་བཞིན་ནོར་བུ་ལྟ་བུ་ཡིན་པས་སྨན་གྱི་རྒྱལ་པོར་བཞག་པ་ཡིན། །༢ ཨ་རུ་ར་དང་བྲག་ཞུན་གཉིས་འདུ་བ་བྱུ་སྙོམས་ཀྱི་སྨན་ལ་འཇོག་དགོས་པའི་རྒྱུ་མཚན་ཅི།ལན། ཨ་རུ་ར་ནི་རྒྱུ་འབྱུང་བའི་རང་བཞིན་ཆ་སྙོམས་པ་ལས་བྱུང་བས་ན་རོ་དྲུག་ནུས་པ་བརྒྱད་ཞུ་རྗེས་གསུམ་ཡོན་ཏན་བཅུ་བདུན་ལྡན་པ་དང་།བྲག་ཞུན་ལ་འབྱུང་བའི་བཅུད་ཁམས་ལྔ་དང་ལྡན་པས་དེ་གཉིས་ཀྱིས་ཉེས་པ་འཕེལ་པ་འབྲི་བ་དང་། འགྲིབ་པ་གསོ་བ། འཁྲུགས་པ་སྡེབ་ཐུབ་པས་འདུ་བ་སྤྱི་སྙོམས་ཀྱི་སྨན་དུ་བཞག་པ་ཡིན།

སྨན་གྱི་སྐོར། 179༢ མན་གྱི་རོ་ཡོད་དོ་ཙོག་གྲངས་དྲུག་ཏུ་ངེས་པའི་་མཚན་ཅི།ལན། སྨན་གྱི་རོ་ནི་རྒྱུའམ་རྟེན་འབྱུང་བ་བཞི་བོ་གཉིས་གཉིས་ཤས་ཆེ་ལྡན་པ་ལས་བྱུང་བས་ན་དྲུག་ལས་མི་མང་མི་ཉུང་བས་འབྲས་བུ་རོ་དྲུག་ཏུ་གྲངས་ངེས་སོ། །༤ སྨན་གྱི་ནུས་པ་དང་སྟོབས་དང་ཡོན་ཏན་བཅས་ནི་བསལ་བྱ་ནད་ཀྱི་སྦྱི་བྱེ་བྲག་གང་ལ་བལྟས་ནས་གསུངས་པཡིན་ནམ།ལན། ནད་ཉེས་པ་གསུམ་དུ་གནས་པ་ལ་འཇོམས་བྱེད་ཀྱི་གཉེན་པོ་ནུས་པ་བརྒྱད་ཀྱི་འགྲོ་ལྡོག་བསྟན་པ་དང་། ནད་ཚ་གྲང་གཉིས་སུ་འདུས་པ་ལ་འཇོམས་བྱེད་ཀྱི་གཉེན་པོ་ཚ་བ་དང་བསིལ་བའི་སྟོབས་གཉིས་སུ་བསྟན། ཉེས་གསུམ་གྱི་མཚན་ཉིད་ཉི་ཤུ་ལ་འཇོམས་བྱེད་ཀྱི་གཉེན་པོ་ཡོན་ཏན་བཅུ་བདུན་དུ་བསྟན་པ་ཡིན་ནོ། །༥ རོ་སྦྱོར་དང་ནུས་སྦྱོར་གཉིས༠་དགོས་པ་ཁྱད་པར་ཅན་དེ་གང་ཡིན་ནམ།ལན། རོ་སྦྱོར་ནི་འཕེལ་ཟད་བདུན་ཅུ་རྩ་བཞིའི་གཉེན་པོར་སྦྱར་བ་དང་།ནུས་སྦྱོར་ནི་ནད་རིགས་བཞི་བརྒྱ་རྩ་བཞིའི་གཉེན་པོར་སྦྱར་བ་ཡིན་ནོ། །༦ སྨན་གྱི་ནུས་པ་བརྒྱད་དང་ཡོན་ཏན་བཅུ་བདུན་བར་གྱི་འབྲེལ་བ་ཇི་ལྟར་ཡིན་ནམ།ལན། ཁྱད་གཞི་ནུས་པ་བརྒྱད་ལས་ཁྱད་ཆོས་ཡོན་ཏན་བཅུ་བདུན་བྱུང་བས་ན། ནུས་པ་དང་ཡོན་ཏན་གྱི་བར་དུ་ཁྱད་གཞི་དང་ཁྱད་ཆོས་དབར་གྱི་

180 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འབྲེལ་བ་གྲུབ།༧ མནངས་ཀྱི་སྦྱར་ཐབས་གསུམ་ལས་ཆེས་དབང་བཙན་ཤོས་ནི་གང་ཡིན། ཅིའི་ཕྱིར།ལན། རྒྱུད་ལས། སྨན་གྱི་ནུས་པ་རོ་ནུས་ངོ་བོ་གཉིས། ། སྤྱི་དང་བྱེ་བྲག་ཅེས་སུ་བཤད་པ་ཡིན། ། ཞེས་གསུངས་པས་ན་རོ་སྡེབས་དང་། ནུས་སྡེབས། ཞུ་རྗེས་སྡེབས་པ་གསུམ་ལས་ཆེས་དབང་བཙན་ཤོས་ནི་ནུས་སྡེབས་ཡིན་ཏེ། རོའི་ནུས་པ་ནི་སྤྱིའི་དབང་དུ་མཛད་ནས་གསུངས་པ་དང་། ངོ་བོའི་ནུས་པ་ནི་བྱེ་བྲག་གི་དབང་དུ་མཛད་ནས་གསུངས་པ་རྒྱུད་རང་གི་དགོངས་དོན་ཡིན་པའི་ཕྱིར། སྤྱི་ལས་བྱེ་བྲག་དབང་བཙན་ཞིང་སྟོབས་ཆེ་བས་རོའི་ནུས་པ་དེ་ཞུ་རྗེས་ཀྱི་ནུས་པས་ཟིལ་གྱིས་གནོན་པ་དང་། ཞུ་རྗེས་ཀྱི་ནུས་པ་དེ་ངོ་བོའི་ནུས་པས་ཟིལ་གྱིས་གནོན་པ་སྟེ། མཐར་ཐུག་ངོ་བོའི་ནུས་པ་དེ་ཉིད་དབང་བཙན་ཤོས་སུ་བརྩི་དགོས།། ཤེལ་ཕྲེང་དུ་བསྟན་པའི་མན་རྫས་ཀྱི་ངོ་བོའི་ནུས་པ་བརྒྱད་པོ་གང་དང་གང་ཡིན་ནམ།ལན། དེའུ་དམར་བའི་ཤེལ་ཕྲེལ་དུ་བསྟན་པའི་ནུས་པ་བརྒྱད་ནི་སྟོབས་ཀྱི་ནུས་པ་དང་། ཁ་དོག་གི་ནུས་པ། རིགས་མཐུན་གྱི་ནུས་པ། གཉེན་པོའི་ནུས་པ། དྲིའི་ནུས་པ། དབྱིབས་ཀྱི་ནུས་པ། རྟེན་འབྲེལ་གྱི་ནུས་པ། སྨོན་ལམ་གྱི་ནུས་པ་བཅས་ལགས།ཁ རོ་དྲུག་པོའི་གོ་རིམ་དེ་བཞིན་དུ་བསྒྲིགས་པའིརྒྱུ་མཚན་ཅི།

སྨན་གྱི་སྐོར། 181ལན། རོ་མངར་བ་ནས་བསྐ་བའི་བར་གོ་རིམ་དེ་བཞིན་དུ་བསྒྲིགས་པའི་དགོས་པ་ནི། བསྒྲུབ་བྱ་སྲོག་གི་རྟེན་ལུས་ཀྱི་ཟུངས་རྣམས་འཕེལ་ཞིང་འཚོ་བར་བྱེད་པ་ལ་བལྟས་ནས་སྒྲུབ་བྱེད་ཀྱི་རོའམ་སྨན་ཡང་ལུས་སྲོག་འཚོ་བར་བྱེད་པའི་སྟོབས་གང་ཆེ་བ་རྣམས་སྡུན་ལ་བཞག་སྟེ། ཕྱི་མ་ཕྱི་མ་རྣམས་རིམ་པ་བཞིན་དུ་སྟོབས་ཇེ་ཆུང་ཇེ་ཆུང་དུ་འགྲོ་བ་ཡིན་པས་གོ་རིམ་དེ་ལྟར་དུ་བསྒྲིགས་པ་ཡིན་ནོ། །༡༠ ཅི་འདྲ་ཞིག་ལ་ཞུརྗེས་ཟེར།ལན། རོ་དྲུག་ཏུ་གཏོགས་པའི་རྫས་གང་ཞིག་ཁོང་དུ་བསྟེན་པ་རྣམས་ཕོ་བའི་མེ་དྲོད་རྣམ་གསུམ་གྱིས་མྱག་བཞུ་དྭངས་སྙིགས་ལེགས་པར་ཕྱེ་ནས་བཞུས་ཟིན་པའི་རྗེས་ཁྱད་པར་སྨིན་ཞིང་གཞན་དུ་གྱུར་པའི་གནས་སྐབས་དེ་ལ་ཞུ་རྗེས་ཟེར།༡༡ ཡན་ལག་བརྒྱད་པ་དངའགྲེལ་བ་ཟླ་ཟེར་རྣམས་སུ་ཞུ་རྗེས་གསུམ་རྣམངར་སྐྱུར་ཚ་བ་གསུམ་དུ་བརྗོད་ཅིང་། བཤད་རྒྱད་ལུས་ཀྱི་མཚན་ཉིད་སྐབས་སུ་ཡང་དོན་དུ་མངར་སྐྱུར་ཚ་བ་གསུམ་འབྱུང་རིགས་མོད། ཁ་བར་གྱུར་ཅེས་གསུངས་དོན་ཅི་ཡིན་ནམ། ་ལན། བཤད་རྒྱུད་ལུས་ཀྱི་མཚན་ཉིད་སྐབས་ཟས་སྨན་རྣམས་ཐོག་མར་ས་ཆུའི་རང་བཞིན་ཅན་བད་ཀུན་མྱག་བྱེད་ཀྱིས་མྱག་པར་བྱས་ནས་ས་ཆུ་ལས་རོ་མངར་བ་ཝུ་བ་ཅན་གྱུར་ཅིང་དེས་བད་གན་སྐྱེད་པར་བྱེད། བར་དུ་ཝུ་བ་ཅན་དེ་མཁྲིས་པ་འཇུ་བྱེད་ཀྱི་དྲོད་ཀྱིས་བཞུས་པས་མེའི་ནུས་པ་རྣམ་པར་ཚ་

182 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བསསྐྱར་བར་གྱུར་ཅིང་དེས་མཁྲིས་པའི་སྟོབས་སྐྱེད་པར་བྱེད་ལ། འཇུ་བྱེད་ཀྱིས་ལེགས་པར་བཞུས་ཚར་རྗེས་ཐ་མར་མེ་དང་མཉམ་པའི་རླུང་གིས་དྭངས་སྙིགས་ཕྱེ་ཞིང་རྒྱུ་མེ་རླུང་ཤས་ཆེ་བས་ཚ་བར་འགྱུར་རིགས་མོད། ཚ་བས་རླུང་མི་སྐྱེ་ཞིང་ཁ་བས་རླུང་སྐྱེད་པས་རྒྱུའི་དབང་དུ་མ་བྱས་པར་འབྲས་བུའི་སྐབས་ལ་དགོངས་ནས་ཁ་བ་བཞག་པ་ཡིན།༡༢ ལུས་ཀྱི་མཚན་ཉིད་སྐབས་ཀྱི་ཞུ་རྗེས་གསུམ་དང་སྦྱོར་བ་སྨན་དུ་བསྟན་པའི་ཞུ་ས་གསུམ་དབར་གྱི་འབྲེལ་བའ་ལྟར་ཡིན་ནམ།ལན། ལུས་ཀྱི་མཚན་ཉིད་སྐབས་བསྟན་པའི་ཞུ་རྗེས་གསུམ་ནི་ཕོ་བའི་མེ་དྲོད་རྣམ་གསུམ་གྱི་རྗེས་སུ་འབྲངས་ནས་བྱུང་བས་ན་སྤྱིར་བཏང་ཕོ་བའི་མེ་དྲོད་དང་སྦྱར་བ་དང་། དེར་གནས་སྐབས་ཀྱི་ཞུ་རྗེས་ཞེས་བརྗོད་ཆོག སྦྱོར་བ་སྨན་དུ་བསྟན་པའི་ཞུ་རྗེས་གསུམ་ནི་རོའི་རྗེས་སུ་འབྲང་ཕྱིར་བྱེ་བྲག་རོའི་ཁམས་གཙོ་བོར་སྦྱར་བ་ཡིན་ལ། དེ་ནི་མཐར་ཐུག་གི་ཞུ་རྗེས་ཡིན། དེས་ན་དེ་གཉིས་ཀྱི་བར་དུ་སྤྱི་དང་བྱེ་བྲག་ཏུ་འབྲེལ།༡༢ བཞུ་བ་དང་མི་བཞུ་ཞེས་པའི་ཁྱད་པར་གཙོ་བོ་ཅི་ཡིན་ནམ།ལན། བཞུ་བའི་ཁམས་ནི་རིན་པོ་ཆེའི་རིགས་མེར་བསྲེགས་པའི་ཚེ་བཞུ་ཐུབ་པ་གསེར་དངུལ་ལྟ་བུ་དང་། མི་བཞུ་བའི་ཁམས་ཞེས་པ་ནི་རིན་པོ་ཆེའི་རིགས་མེར་བསྲེགས་པའི་ཚེ་མི་འཇུ་བ་གཡུ་དང་བྱུ་རུ་ལྟ་བུ་ལ་བྱ།༡༤ རྩི་སྨན་དང་ཐང་སྨན་ཞེས་པ་ལ་གོ་བའ་ལྟར་ལེན་དགོས།ལན། རྩི་སྨན་ནི་ནད་འཇོམས་ཤིང་ལུས་ཟུངས་གསོ་བའི་རྩི་བཅུད་དང་

སྨན་གྱི་སྐོར། 183ལྡན་པའི་སྨན་རིགས་ལ་བྱ་སྟེ་དེའུ་དམར་བས། རྩི་སྨན་ནད་འཇོམས་ཟུངས་གསོ་བའི། ། དབང་རིལ་བྲག་ཞུན་ལྟ་བུའི་མིང་། ། ཞེས་པ་ལྟར་དང་། ཐང་སྨན་ནི་རྫ་རི་གཡའ་གངས་ལྟ་བུ་མཐོ་སར་སྐྱེས་པ་མ་ཡིན་པར་ཐང་དུ་སྐྱེ་བའི་ལྡུམ་བུའི་སྨན་རིགས་ལ་བྱ།༡༢ རྩི་སྨན་ལ་འབྱུང་ཁུངས་ཀྱི་སྒོ་ནས་དབྱེ་ན་རིགས་དུ་ཡོད། གང་གང་ཡིན།ལན། ག་བུར་ལྟ་བུ་ཤིང་ལས་བྱུང་བའི་རྩི་སྨན་དང་། གླ་རྩི་ལྟ་བུ་སྲོག་ཆགས་ལས་བྱུང་བའི་རྩི་སྨན། གུར་ཀུམ་ལྟ་བུ་སྔོ་ལས་བྱུང་བའི་རྩི་སྨན་བཅས་གསུམ་དུ་བཤད་ཀྱང་བྲག་ཞུན་ལྟ་བུ་རྡོ་ལས་བྱུང་བའང་ཡོད།༡༦ རྩརྒྱུདཀྱི་སྐབས་སུ་ཨ་རུ་ར་ལ་རོ་དྲུག་ལྡན་པར་གསུངས་པ་དང་།བཤདརྒྱུད་དུ་ཨ་རུ་ལན་ཚྭ་མ་གཏོགས་རོ་ལྔ་ལྡན་ཞེས་རོ་ལྔ་ལྡན་པར་གསུངས་པས་དེ་གཉིས་ཕན་ཚུན་མི་འགལ་ལམ། རྒྱུ་མཚན་ཅི།ལན། མི་འགལ་ཞིང་། དེ་གཉིས་ལ་དངོས་ཤུགས་ཀྱི་ཁྱད་པར་ཡོད་དེ།བདུད་རྩི་སྙིང་པོ་ལས། རྩ་རྩེ་གཉིས་ལ་ཁ་ཞིང་ཚ། ། མངར་བ་དབུས་ལ་བསྐ་བ་རུས། ། སྐྱུར་བ་ཕྱི་ཤུན་དག་ལས་འབྱུང་། ། ལན་ཚྭ་དེ་དག་ཤུགས་ལས་འབྱུང་། ། ཞེས་གསུངས་པས་སོ། །༡༧ རྡོ་སྦྱོར་ལ་པོ་སྡེ་བཞི་ནི་གང་དག་ཡིན།ལན། རྡོ་རིགས་ཀྱི་སྨན་སྦྱོར་རྒྱལ་པོ་ལྟ་བུ་གཙོ་བོར་གྱུར་པའི་མདུང་རྩེ་དང་། སྦལ་རྒྱབ། གངས་ཐིགས། ཅོང་ཞི་བཞིའོ། །

184 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༡༨ ཁབ་ལེན༣གས་བཞི་བོ་གང་དང་གང་ཡིན་ནམ།ལན། འགུགས་བྱེད་དང་། གཅོད་བྱེད། འཇིགས་བྱེད། སྐོར་བྱེད་བཅས་བཞིའོ། །༡༩ ག་དོར་གསུམ་ཞེས་པ་གང་དང་གང་ཡིན།ལན། སྤྱིར་གྭ་དོར་ཞེས་པ་ནི་རི་དྭགས་ཤ་བ་སོགས་ཀྱི་རྭ་སྐྱེས་ནས་འབུར་ཙམ་ཐོན་པ་ལ་བྱ་ཞིང་། གྭ་དོར་གསུམ་ནི་བསེ་རུའི་རྭ་དང་། ཁ་ཤའི་རྭ། ཤ་བའི་རྭ་གསུམ་གོང་ལྟར་སྐྱེས་པ་ལ་གོ་དགོས། རྭ་གསུམ་ཞེས་པའང་རི་དྭགས་འདི་གསུམ་གྱི་རྭ་ལ་ཟེར།༢༠ ཤིང་མཆོག་གསུམ་པོ་གང་གང་ཡིན་ནམ།ལན། ཙན་དན་དཀར་པོ་དང་། ཙན་དན་དམར་པོ། ཨ་ག་རུ་གསུམ་ལ་བྱའོ། །༢༡ དྲི་ལྡན་གཉིས་དང་དྲི་ལྡན་གསུམ་ཞེས་པ་སྨན་ཛིས་གང་དག་ལ་གོ་དགོས།ལན། དྲི་ལྡན་གཉིས་ནི་ཤིང་ཀུན་དང་ཤུ་དག་གཉིས་ལ་གོ་དགོས་ཤིང་།དྲི་ལྡན་གསུམ་ནི་གོང་གཉིས་ཀྱི་སྟེང་དུ་གླ་རྩི་བསྣན་པ་ལ་བྱ།༢༢ དྲི་བཟང་བཞི་ནི་གང་གང་ཡིན།ལན། འདི་ལ་ཤིང་ཚ་དང་སུག་སྨེལ་གཅ་བྷ་དྲ་གེ་སར་བཅས་བཞི་ལ་གོ་བ་ཞིག་དང་། ཡང་ན་ཀ་ཀོ་ལ་དང་ཤིང་ཚ་སུག་སྨེལ་གེ་སར་བཅས་བཞི་ལ་འདོད་པ་ཡོད་པས་སྐབས་ཐོབ་ཏུ་གོ་དགོས།

སྨན་གྱི་སྐོར། 185༢༢ ནག་པོ་གསུམ་ནི་གང་གང་ཡིན།ལན། ནག་པོ་གསུམ་ནི་གུ་གུལ་དང་། གླ་རྩི། ཤུ་དག་གསུམ་གྱི་མིང་ཡིན།༢༤ ག་བུར་དཀར་པོ་དང་ག་བུར་ནག་པོ། ག་བུར་སྨུག་པོ། ག་བུར་སྔོན་པོ་རྣམས་སྨན་གང་དང་གང་ལ་ངོས་འཛིན་དགོས།ལན། ག་བུར་དཀར་པོ་ཞེས་པ་ནི་ག་བུར་དངོས་དང་། ག་བུར་ནག་པོ་ནི་བྱེད་ལས་དང་མདོག་ལ་བལྟས་ནས་བཏགས་པའི་ཕག་བྲུན་ནུས་བསྲེགས་བྱས་པའི་ཐལ་བའི་གབ་མིང་། ག་བུར་སྨུག་པོ་ནི་བྱེད་ལས་དང་མདོག་ལ་བལྟས་ནས་བཏགས་པའི་གླ་རྩིའི་མིང་། ག་བུར་སྔོན་པོ་ནི་བྱེད་ལས་ཀྱི་སྒོ་ནས་བཏགས་པའི་གཡའ་ཀྱི་མའི་མིང་གི་རྣམ་གྲངས་ཤིག་གོ །༢༥ མི་རྒོད་ལྟ་བུར་གཅིག་ངུ་རྐྱང་རྒྱུག་གི་ག་བུར་སྦྱོར་བ་ལ་ཅུ་གང་ཆུར་སྲུངས་ནས་གྲོགས་སུ་བསྡེབས་དགོས་དོན་ཅི་ཡིན་ནམ།ལན། འདིའི་ཐད་ལ་དྷརྨ་སུ་མིས། སྨན་གྱི་རྒྱལ་པོ་ག་བུར་དེ། ། ཅུ་གང་བློན་གྱིས་མ་བསྒྱུར་ན། ། ནུས་པ་རྩུབ་པས་ཚད་པར་ལྡོག ། ཅེས་གསུངས་པ་ལྟར་ག་བུར་གྱི་ནུས་པ་རྩུབ་པའི་ཆ་དེ་འཇོམས་པའི་ཆེད་ཡིན།༢༦ གི་ཝཾ་ལ་གོ་དོན་ཅི་འདྲ་ཡོད།ལན། གི་ཝཾ་ནི་རྒྱ་ནག་སྐད་ཀྱི་སྙིའུ་དབང་ཞེས་པ་ཟུར་ཆག་པ་སྟེ། བོད་སྐད་དུ་བསྒྱུར་ན་སྙིའུ་བ་ལང་དང་། དབང་བཅུད་ལ་འཇུག་པས་བ་ལང་བཅུད་ཅེས་པའི་དོན་ནོ། །

186 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢༧ ཆུ་སྨན་རྣོན་པོ་གསུམ་གང་དང་གང་ཡིན།ལན། དེ་ནི་རྒྱ་ཚྭ་དང་། གསེར་བྱེ། སྡིག་སྲིན་བཅས་གསུམ་གྱི་བསྡུས་མིང་ཡིན།༢། མེ་མེད་དུ་བ་རྣམ་གསུམ་པོ་གང་གང་ཡིན།ལན། འདྲ་བ་རྒྱུ་མཚན་དུ་བྱས་ནས་བཏགས་པའི་ས་རྫི་ཀ་དང་། ཉ་ལྕིབས། ཕ་བ་དགོ་དགོ་གསུམ་གྱི་མིང་ཡིན།༢༩ འབུགས་བྱེད་གསུམ་ཞེས་པ་གང་གང་ཡིན།ལན། རྒྱ་ཚྭ་དང་། ཚ་ལ། ཟེ་ཚྭ་གསུམ་གྱི་བསྡུས་མིང་ངོ་། །༢༠ ཆུ་སེར་སྨན་བརྒྱད་གང་གང་ཡིན།ལན། སྤོས་དཀར། ཐལ་ཀ་རྡོ་རྗེ། སོ་མ་ར་ཛཱ་བཅས་ཆུ་སེར་སྨན་གསུམ་གྱི་སྟེང་དུ་སེང་ལྡེང་དང་། ཏིལ་དཀར་ནག ཟི་ར་དཀར་ནག་བསྣན་པའི་སྨན་སྣ་བརྒྱད་པོ་ལ་བྱ།༢༡ བསིལ་གསུམ་ནང་གི་དྲོད་གཅིག་དང་དྲོད་གསུམ་ནང་གི་བསིལ་གཅིག་ཅེས་པ་དེ་གང་དང་གང་ཡིན་ནམ།ལན། བསིལ་གསུམ་ནང་གི་དྲོད་གཅིག་ནི་ལི་ཤི་དང་། དྲོད་གསུམ་ནང་གི་བསིལ་གཅིག་ནི་སུག་སྨེལ་ཡིན།༢༢ དྲོད༠་རྒྱལ་པོ་བཞི་ནི་གང་གང་ཡིན།ལན། ཕོ་བའི་ནད་ཀྱི་ཁ་འཛིན་སེ་འབྲུ་དང་། ཤིང་ཚ། ཕོ་བ་རིས། ཁ་རུ་ཚ་བཅས་བཞིའོ། །

སྨན་གྱི་སྐོར། 187༢༢ སྲོག་ཆགས་རྩི་ཡི་རྒྱལ་པོ་གཉིས་ཞེས་པ་གང་དང་གང་ཡིན་ནམ།ལན། དེ་གཉིས་ནི་ནད་རྣམས་འཇོམས་པར་མཆོག་ཏུ་མངའ་ཞིང་སྲོག་ཆགས་ལས་བྱུང་ལ་ནུས་པ་བདུད་རྩི་དང་མཚུངས་པའི་གི་ཝཾ་དང་གླ་རྩི་གཉིས་ཡིན།༢༤ སྦྱོང་བྱེད་གསུམ་ཞེས་པ་ནི་མནཇོས་གང་དང་གང་ཡིན་ནམ།ལན། སྔོན་བུ་དང་། ཁྲིན་བུ། ཐར་ནུ་བཅས་སྦྱོང་སྨན་གསུམ་ལ་བྱ།༢༥ ཀ་རཉྫ་དང་ཁྲི་ལ་ཝ་རི། ཤྲཱིཀཎྜ་བཅས་སྨནངས་གང་དང་གང་ལ་གོ་དགོས།ལན། ཀ་རཉྫ་ནི་འཇམ་འབྲས་དང་། ཁྱི་ལ་ཝ་རི་ནི་སེང་ལྡེང་གི་ཁཎྜ།ཤྲཱི་ཁཎྜ་ནི་བསེ་ཤིང་དཀར་པོའི་ཞུན་ལ་གོ་དགོས།༢༦ ཨ་ཟ་མོ། སྐྱ་བཟང་། སྒེ་གཤེར། བཻ་ཥ། ཞིམ་ཤིང་། གརྦྷ་ཙཎྜ་ལི་ཞེས་པ་རྣམས་སྨན་གང་གང་ལ་ངོས་འཛིན་དགོས།ལན། ཨ་ཟ་མོ་ནི་དབྱི་མོང་གི་མིང་དང་། སྐྲ་བཟང་ནི་པར་པ་ཏ། སྒེ་གཤེར་ནི་སྨན་སྒ་རློན་པའི་མིང་། བི་ཥ་ནི་བཙན་དུག ཞིམ་ཤིང་ནི་ལྕམ་རྩ།གརྦྷ་ཙཎྜ་ལི་ནི་འོལ་མོ་སེའི་མིང་ངོ་། །༢༧ གུར་ཀུམ་ཁ་ཆེའི་ཡུལ་དུ་བཟང་ཞེས་པ་ལྟར་བཟང་པོ་དྲུག་གི་འབྱུང་ཡུལ་དེ་དག་གང་དང་གང་ལ་ངོས་འཛིན་དགོས།ལན། བཟང་པོ་དྲུག་གི་འབྱུང་ཡུལ་ལ་དཔལ་སྤུངས་པའི་རྒྱུད་བཞིའི་དཀའ་འགྲེལ་ལས། ཅུ་གང་བྲེ་ཏ་པུ་རིར་བཟང་། ། གུར་ཀུམ་ཁ་ཆེའི་ཡུལ་དུ་

188 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བཟང་། ། ལི་ཤི་ལི་ཡི་ཡུལ་དུ་བཟང་། ། ཛཱ་ཏི་སྲིན་པོའི་ཡུལ་དུ་བཟང་། །སུག་སྨེལ་རྒྱ་མཚོའི་གླིང་ན་བཟང་། ། ཀ་ཀོ་ལ་རྡོ་རྒོད་ཡུལ་དུ་བཟང་། ། ཞེས་གསུངས་པ་ལྟར་དང་། ཅུ་གང་གི་འབྱུང་ཡུལ་དངོས་ནི་བྲེ་ཏ་པུ་རི་སྟེ་དེང་སང་གི་མངའ་རིའི་ཡུལ་ཡིན་ལ། གུར་ཀུམ་གྱི་འབྱུང་ཡུལ་ནི་ལེགས་སྦྱར་སྐད་དུ་ཀུསྨི་ར(༧༦སྐོ༧)དང་། བོད་སྐད་དུ་ཁ་ཆེ་ཡུལ་ཏེ། ཡུལ་གྱི་མིང་མེ་ཏོག་ལ་བཏགས་ནས་ཁ་ཆེའི་གུར་ཀུམ་ཟེར། ཁ་ཆེ་ཞེས་པ་ནི་ཡུལ་དེའི་མི་རིགས་ཀྱི་ཁ་ཤིན་ཏུ་ཆེ་བས་ཁ་ལ་བལྟས་ནས་བཏགས་པར་བཤད། ལི་ཤིའི་འབྱུང་ཡུལ་ནི་ལི་ཡི་ཡུལ་ཏེ་དེང་སང་ཤིན་ཅང་དུ་འབོད་པ་དེ་ཡིན། ཛཱ་ཏིའི་འབྱུང་ཡུལ་ནི་སྲིནཔོའི་ཡུལ་ཏེ་དེང་སང་སི་རི་ལན་ཁ(མོ༅༅རྡོ)ཟེར་བ་དེ་ཡིན། སུག་སྨེལ་གྱི་འབྱུང་ཡུལ་ལ་རྒྱ་མཚོའི་གླིང་ཞེས་པ་འདི་མཐའ་གཅིག་ཏུ་མ་ངེས་པར་ཡུལ་འདི་དང་དེ་ཟེར་རྒྱུ་ཤིན་ཏུ་དཀའ་མོད། མདོར་ན་རྒྱ་མཚོའི་ཕ་རོལ་གྱི་རླན་ཤས་དང་ཚ་བ་ཆེ་བའི་ཡུལ་ལ་ངོས་བཟུང་ན་ལེགས་སྙམ། ཀ་ཀོ་ལའི་འབྱུང་ཡུལ་རྡོ་རྒོད་ཡུལ་ནི་རྒྱ་གར་གྱི་ཡུལ་གྲུ་ཞིག་ཡིན་པར་བཤད།༢རྡོ གཙོ་ཆེ་བའི་དབང་དུ་བྱས་ན་བོང་ང་ནག་པོའི་མིང་གི་རྣམ་གྲངས་ལ་གང་དག་ཡོད།ལན། བོང་ནག་ལ་ད་དུང་འཛིན་པ་དང་སྨན་ཆེན། བདུད་རྩི་ལོ་མ་སོགས་ཟེར། འཛིན་པ་ནི་བྱེད་ལས་ལ་བལྟས་ནས་བཏགས་པ་སྟེ། སྲོག་གི་ཆ་ཤས་ཀུན་བོང་ངའི་སྨན་ནད་ཀྱིས་འཛིན་ཞིང་བསྡམས་པ་ལྟར་བྱེད་པས་ན་འཛིན་པ་ཞེས་བཏགས། གཞན་བོང་ང་ནག་པོའི་རྩ་བ་ལ་སྨན་ཆེན་དང་། ཁ་

སྨན་གྱི་སྐོར། 189འབུས་ནས་སོར་བཞི་ཙམ་ཡོད་པ་ལ་འཛིན་པའམ་བདུད་རྩི་ལོ་མ་ཟེར།༢༩ ཟང་རྩིས་བདཀན་གྱི་ནད་དང་སྐྱུ་རུ་རས་ཁྲག་མཁྲིས་ཀྱི་ནད་སེལ་བའིརྒྱུ་མཚན་ཅི།ལན། སྦྲང་རྩི་དང་སྐྱུ་རུ་ར་གཉིས་རོའི་དབང་དུ་བྱས་ན་སྦྲང་རྩིའི་རོ་མངར་བས་བད་ཀུན་སྐྱེད་པ་དང་། སྐྱུ་རུ་རའི་རོ་སྐྱུར་བས་ཁྲག་མཁྲིས་ཀྱི་ནད་སྐྱེད་ངེས་མོད། འདིར་སྨན་སྣ་དེ་གཉིས་ཀྱིས་རོ་ལས་གོ་ལྡོག་ནུས་པའི་ལས་བྱེད་པ་སྟེ། སྦྲང་རྩིའི་ངོ་བོའི་ནས་པ་དྲོ་ལ་རྩུབ་པས་བད་ཀུན་གྱི་ནད་སེལ་བ་དང་། སྐྱུ་རུ་རའི་ངོ་བོའི་ནུས་པ་བསིལ་བས་ཁྲས་མཁྲིས་ཀྱི་ནད་སེལ་པ་ཡིན།༤༠ སྐྱེ་དངོས་སྨནངས་ཀྱི་ཕོ་མོ་མ་ནིང་གརྡོ་བོ་གང་ལ་བལྟས་ནས་དབྱེ་བ་འབྱེད་དགོས།ལན། སྐྱེ་དངོས་གང་ཞིག་ལ་མེ་ཏོག་དང་། འབྲས་བུ། གང་བུ་ཡོད་མེད་བཅས་ནི་ཕོ་མོ་མ་ནིང་གི་དབྱེ་བ་འབྱེད་སའི་གཞི་གཙོ་བོ་ཡིན་ཞིང་། ད་དུང་སྨན་རྫས་ཀྱི་སྐྱེ་གནས་དང་སྐྱེ་དབྱིབས། ལོ་འདབ། རིང་ཐུང་། ཁ་དོགསྲ་སྙི། ཆེ་ཆུང་བཅས་ལས་ཁྱད་པར་འབྱེད་དགོས།༤༡ སྔོ་ཡི་ཚ་བ་གསུམ་དང་སྔོ་ཡི་བསིལ་གསུམ་པོ་གང་དང་གང་ཡིན་ནམ།ལན། སྔོ་ཡི་ཚ་བ་གསུམ་ནི་ལྕེ་ཚ་དབྱི་མོང་སྲུབ་ཀ་གསུམ་དང་། སྔོ་ཡི་བསིལ་གསུམ་ནི་དུག་མོ་ཉུང་ཧོང་ལེན་བོང་ང་དཀར་པོ་གསུམ།༤༢ སྔོ་ཡི་བུ་མོ་སྤྱན་བདུན་པོ་གང་གང་ཡིན།

190 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། དེ་ནི་སྔོན་གྱི་གཏམ་རྒྱུད་དང་སྦྱར་ནས་བཏགས་པའི་གཡའ་ཀྱི་དང་། སྟོང་ཟིལ། གངྒཱ་ཆུང་། ཧོང་ལེན། ཏིག་ཏ། བོང་དཀར། སྤང་རྩི་བཅས་བདུན་གྱི་བསྡུས་མིང་ཡིན།༤༢ རྫོ་མན་བའི་འདུལ་ཐབསའ་ལྟར་ཡིན་ནམ།ལན། སྔོ་སྨན་གྱི་རིགས་གང་བཏུས་པ་དེ་གནས་དེའི་ཆུས་གཙང་མར་བཀྲུས་རྗེས་ཆོམ་བརྡུངས་བྱས་ནས་རྨ་ཕབ་སྟེ་བསིལ་སྨན་གྲིབ་ལྷགས་དང་དྲོད་སྨན་ཉི་མར་བསྐམས་ནས་སྐམ་གསེད་ལེགས་པར་བྱས་པས་གྲུབ།༤༤ ཀོ་བྱི་ལའི་དུག་འདོན་ཚུལའ་ལྟར་ཡིན། སྨན་འདི་དུག་འདོན་མི་དགོས་པའི་སྐབས་ཡོད་དམམེད།ལན། ཀོ་བྱི་ལ་ལ་ལྡུམ་སྟག་ཀྱང་ཟེར་ལ་དུག་འདོན་ཚུལ་ནི་ཀོ་བྱི་ལ་ལྕགས་སླང་ནང་དུ་སེར་ཙམ་བརྔོས་ནས་ཕྱིའི་སྤུ་འབྲད་པ་དང་། ཡང་ན་མཛོ་མོའི་འོ་མའི་ནང་བཙོས་ནས་འོ་མ་ཕྱེད་ཙམ་ལུས་ཚེ་ཕྱུངས་ནས་སྐམ་ན་གྲུབ།སྨན་འདི་བཏང་ཡུལ་ཁྱད་པར་གྱི་དབང་གིས་ཁྲག་རླུང་སྟོད་འཚངས་ཀྱི་ནད་དང་། ཚ་བ་གཟེར་ཐུང་། ཚ་སྲིན་བཅས་ལ་དུག་འདོན་མི་དགོས་པར་སྤུ་དང་བཅས་པ་གཏོང་ཆོག༤༥ རྒྱུན་མཐོང་གི་རྭ་རིགས་འདུལ་ཐབས་གཉིས་པོ་གང་དང་གང་ཡིན།ལན། ཐལ་ཚན་གྱི་ནང་དུ་རྩི་ཧྲོག་བསྲེགས་པ་དང་། ཧར་བསྲེགས་བྱེད་པ་གཉིས་སོ། །

སྨན་གྱི་སྐོར། 191༤༦ མནརྟ་རིགས་གཉིས་པོ་གང་དང་གང་ཡིན།ལན། སྨན་ནུས་རྩ་ལ་མྱུར་དུ་འཁྲིད་པར་བྱེད་པའི་རྟ་དང་། སྨན་ཁོང་དུ་འཕུལ་བར་བྱེད་པའི་རྟ་གཉིས་ཏེ། སྔ་མ་ནི་རླུང་ལ་བུ་རམ་དང་། ཁྲག་དང་མཁྲིས་པ་ལ་ཀ་ར། བད་ཀུན་དང་ཆུ་སེར་ལ་སྦྲང་རྩི་བཅས་གསུམ་དང་། ཕྱི་མ་ནིརླུང་ལ་གར་ཆང་དང་། མཁྲིས་པར་གངས་ཆུའམ་ཆུ་སྐོལ་གྲང་མོ། བད་གན་ལ་ཆུ་སྐོལ་ཚན་མོ་བཅས་སོ། །ས་བཅད་གཉིས་པ། ཞི་བྱེད་སྨན་སྦྱོར།༡ བང་སྨྱོར་གྱི་སྐབས་སུ་མགོ་ཐང་གསུམ་པ་ཐོག་མར་གསུངས་པ་དང་དེའི་རྗེས་སུ་མིག་ནད་སེལ་བྱེདཀྲི་སྨན་གསུངས་པའིརྒྱུ་མཚན་ཅི།ལན། མགོ་ནི་ལུས་ཀྱི་དང་པོ་ཡིན་པ་མ་ཟད་ཡན་ལག་ལྔའི་ནང་ནས་གཅེས་པའམ་གཙོ་བོ། རྩ་དཀར་གྱི་རྟེན་བཅས་ཡིན་པས་གནད་ཆེ་བར་དགོངས་ནས་སྨན་བཅོས་ཀྱང་ཐོག་མར་མགོ་སྨན་ནས་འགོ་ཚུགས་པ་དང་། དེ་ནས་མིག་ནད་སེལ་བྱེད་ཀྱི་སྨན་བསྟན་དོན་ནི་མིག་དབང་བོ་ལྔའི་གཙོ་བོ་ཡིན་པས་སོ། །༢ འབྲས་གསུམ་ཆིག་ཐང་གི་ནུས་པ་ཅི་ཡིན་ནམ།ལན། ཨ་རུའི་ཆིག་ཐང་ཕོ་བའི་མཁྲིས་པ་སེལ། ། སྐྱུ་རུའི་ཆིག་བང་ཁྲག་ངན་འབྱེད་ཅིང་སྐེམ། ། བ་རུའི་ཆིག་ཐང་ཆུ་སེར་ནག་པོ་སྐེམ། ། ཞེས་གསུངས་པ་ལྟར་ཡིན།

192 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢ ནོར་བུ་བདུན་བང་ནི་གང་གཉིས་བསྲེས་པ་ཡིན་ནམ།ལན། འབྲས་བུ་གསུམ་ཐང་དང་མ་ནུ་བཞི་ཐང་བསྲེས་ན་ནོར་བུ་བདུན་ཐང་ཡིན།༤ ཆ་མཉམ་བཞི་ཐང་གི་མིང་གཞན་ལ་ཅི་ཟེར།ལན། རྒྱམ་ཚ་བཅའ་སྒ་ཨ་རུ་ར་པི་པི་ལིང་བཅས་བཞི་བོ་ཆ་མཉམ་པར་སྦྱར་བའི་ཆ་མཉམ་བཞི་ཐང་ལ་རྒྱམ་ཚ་བཞི་ཐང་ཡང་ཟེར།༥ ཨིནྡྲ་བཞི་བང་གི་སྨན་སྣ་བཞི་བོ་གང་གང་ཡིན། དེའི་ནུས་པ་ཅི་ཡིན་ནམ།རྨེ ལན། རྒྱུད་ལས། དུག་ཉུང་བོང་ང་ག་དུར་བ་ལེ་གའི། ། ཐང་གིས་རྒྱུ་ལོང་སྣོད་ཚད་མ་ལུས་སེལ། ། ཞེས་པ་ལྟར་རོ། །༦་ སྲེ་ལོང་སོག་ཡུ་གཞུག་ཆུང་སྟེ་རུས་བཅུད་གསུམ་ལ་རུས་པའི་བཅུད་རྣམསའ་ལྟར་འདུས་ཡོད།ལན། སྲེ་ལོང་ལ་ལུས་སྨད་ཀྱི་རུས་བཅུད་འདུས་པ་དང་། སོག་ཡུ་ལ་ལུས་སྟོད་ཀྱི་རུས་བཅུད། གཞུག་ཆུང་ལ་བྱང་ཁོག་གི་བཅུད་འདུས་ཡོད།གཞན་དུའང་། སྲེ་ལོང་ལ་ཡན་ལག་ཀུན་གྱི་བཅུད་འདུས་པ་དང་། སོག་ཡུ་ལ་སྟོད་དུས་ཀུན་གྱི་བཅུད་འདུས། གཞུག་ཆུང་ལ་སྨད་རུས་ཀུན་གྱི་བཅུད་འདུས་པའི་བཤད་ཚུལ་ཡང་མཆིས།༧ ཐང་སྦྱོར་སྦྱར་ཐབས་ཀྱི་ལག་ལེན་དང་བསྟེན་ཐབས་ཇི་ལྟར་ཡིན་ནམ།

སྨན་གྱི་སྐོར། 193ལན། རྩ་བར། དེ་སོགས་ཁུ་བའི་སྡེ་ཚན་སྦྱར་བའི་ཐབས། ། གྲང་ཐང་ཁུ་བ་ཐོན་པ་སྦང་བ་གཅེས། ། བསྡུས་ཐང་ཀུན་ལ་ཁུ་བ་སུམ་གཉིས་བསྡུ། ། ཚ་སེལ་གྲང་བཏང་གྲང་སེལ་ཚ་མོར་བཏང་། ། ཚ་གྲང་འདྲེས་པའི་ནད་ལ་དྲོ་འཇམ་བསྟེན། ། ཞེས་སོ། །། རྒྱན་དུ་སྤྱོད་པའི་ཕྱེ་མའི་མིང་གི་རྣམ་གྲངས་ལ་གང་གང་ཡོད། དེ་དག་ཡུལ་གང་དང་གང་གི་སྐདཡིན།ལན། ཏྲེས་སམ་དང་ཅུར་ནིས་ནི་རྒྱུན་དུ་བཀོལ་བའི་ཕྱེ་མའི་མིང་གི་རྣམ་གྲངས་ཡིན་ལ། དེ་གཉིས་ཡུལ་གང་གི་སྐད་ཡིན་པའི་སྐོར་ལ་བཞེད་ཚུལ་ཅུང་མི་འདྲ་སྟེ། ཁ་ཅིག་གིས་དེ་གཉི་ག་ཞང་ཞུང་གི་སྐད་ཡིན་པར་བཤད་པ་དང་།ལ་ལས་ཅུར་ནིས་ནི་ལེགས་སྦྱར་གྱི་སྐད་དང་། ཏྲེས་སམ་ནི་ཞང་ཞུང་གི་སྐད་ཡིན་པར་བཤད།༩ བློན་པོ་གསུམ་སྦྱོར་གྱི་སྨན་སྣ་གསུམ་པོ་གང་གང་ཡིན།ལན། ཅུ་གང་དང་། གུར་ཀུམ། གི་ཝཾ་གསུམ་མོ། །༡༠ ཕྱི་རྒྱུད་ཕྱེ་མའི་ལེའུར་བསྟན་པའི་ཚ་སེལ་གྱི་གཉེན་པོ་རྒྱལ་བློན་རྗེའུ་བཅས་གང་དང་གང་ཡིན་ནམ།ལན། རྒྱལ་པོ་ག་བུར་དང་། བློན་པོ་ཅུ་གང་། རྗེའུ་གཙོ་བོ་བརྒྱད་པའི་སྦྱོར་བ་ཡིན།༡༡ རྒྱལ་པོ་ག་བུར་གྱི་སྦྱར་ཐབས་དྲུག་པོ་དེ་གང་དང་གང་ཡིན་ནམ།ལན། རྒྱུད་ལས། ག་བུར་དེ་ལ་སྦྱར་བའི་ཐབས་དྲུག་སྟེ། ། མི་རྒོད་ལྟ་

194 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བུར་གཅིག་པུར་རྐྱང་རྒྱུགས་དང་། ། དཔའ་བོ་ལྟ་བུར་མཚོན་ཆ་བསྐུར་བ་དང་། ། བཙུན་མོ་ལྟ་བུར་འཇམ་སྡེབས་བཙལ་བ་དང་། ། སྐྱེལ་མ་ལྟ་བུར་དགྲ་ཟུན་སྦྲག་པ་དང་། ། དམག་དཔོན་ལྟ་བུར་འཁོར་གྱིས་བསྐོར་བ་དང་། །རྒྱལ་བུ་ལྟ་བུར་ཚོགས་སུ་འདོན་པ་འོ། ། ཞེས་གསུངས་པ་འདིའོ། །༡༢ གཙོ་བོ་བརྒྱད་པའི་སྒྲོར་ནྡེ་དང་ཕན་ཡོནའ་ལྟར་ཡིན།ལན། ཕྱི་མ་རྒྱུད་ལས། རྗེ་འུ་གཙོ་བོ་བརྒྱད་པའི་སྦྱོར་བ་ནི། ། བསིལ་གྱི་གཙོ་བོ་གི་ཝཾ་ཙན་དན་དཀར། ། རྩི་ཡི་གཙོ་བོ་ཅུ་གང་གུར་ཀུམ་གཉིས། །ཐང་གི་གཙོ་བོ་ཏིག་ཏ་བ་ཤ་ཀ ། སྔོ་ཡི་གཙོ་བོ་ཧོང་ལེན་བོང་ང་དཀར། ། ཀ་ར་དཀར་པོ་བཞི་འགྱུར་རྟ་ལ་བསྐྱོན། ། དོན་སྣོད་གློ་མཆིན་ཁྲག་མཁྲིས་འཁྲུགས་རིམས་ཀྱི། ། ཚད་པ་གསར་རྙིང་མ་ལུས་འཇོམས་པར་ངེས། ། ཞེས་གསུངས་པ་ལྟར་རོ། །༡༢ སེ་འདྲུ་དངས་མ་གནས་འཇོག་གི་མིན་སྣ་ནི་གང་དག་ཡིན།ལན། དེ་ནི་སེ་འབྲུ་བཞི་བ་སྟེ་སེ་འབྲུ། ཤིང་ཚ། སུག་སྨེལ། པི་པི་ལིང་བཅས་ཀྱི་སྟེང་དུ་གུར་ཀུམ་བསྣན་པ་ཡིན།༡༤ སེ་འབྲུའི་སྦྱོར་བ་སྤྱིའི་ཕན་ཡོན་ཅི་ཡིན།ལན། རྒྱུད་ལས། གྲང་ནད་མ་ལུས་སེ་འབྲུའི་ཕྱེ་མས་སེལ ཕོ་བའི་བད་ཀུན་སྦྱོང་ཞིང་མེ་དྲོད་སྐྱེད། ། དང་ག་འབྱེད་ཅིང་ཁ་ཟས་ལེན་པར་བྱེད། ། ཅེས་གསུངས་པ་ལྟར་ཡིན།༡༥ ཕྱེ་མའི་སྨན་རྣམས་རྩི་བཞིན་བཏགས་དགོས་པའི་་མཚན་ཅི།

སྨན་གྱི་སྐོར། 195ལན། སྨན་གྱི་ནུས་པ་ཆེ་བ་དང་མྱུར་བ་སོགས་ཞིབ་པ་ལས་འབྱུང་བས་ན་གསེར་འགྱུར་གྱི་རྩི་བཞིན་དུ་ཞིབ་མོར་བཏགས་དགོས་པ་ཡིན།༡༦ ཕྱེ་མའི་སྦྱར་ཐབས་་ལྟར་ཡིན་ནམ།ལན། དེ་སོགས་ཕྱེ་མ་གང་ཡང་སྦྱར་བའི་ཐབས། ། ཚད་མེད་ཆ་མཉམ་གཙོར་སྨོས་ཐུན་ཚད་བསྐྱེད། ། ཚད་བཤད་ཚད་བཞིན་སྦྱར་བ་གཅེས་པ་ཡིན། ། ཞེས་སོ། །༡༧ རིལ་བུའི་ངེས་ཆིག་ཅི་ཡིན་ནམ།ལན། ཇི་སྐད་དུ། གང་ཞིག་སྨན་རྣམས་ཕྱེ་མར་བཏགས། ། བརླན་གྱིས་སྦྲུས་ལ་གོང་བུར་འདྲིལ། ། འདི་ནི་རིལ་བུ་ཞེས་བྱར་བཤད། ། ཅེས་པ་འདིའོ། །༡〈 རིལ་བུའི་སྦྱོར་བ་ལ་དགོས་པ་ཁྱད་པར་ཅན་གང་ཡོད་དམ།ལན། ནད་རིགས་གང་ཞིག་གསོ་བཅོས་ཀྱིས་གཞུག་བསྲིངས་ཏེ་ཅོད་ནས་འབྱིན་པར་བྱེད་པ་དང་། སྨན་ནུས་ཡུན་རིང་པོར་མི་ཡལ་བ་དང་། སྤྱོད་སྟབས་བདེ་བ་སོགས་ཀྱི་དགོས་པ་ཡོད།༡༩ ཐུན་གསུམ་ཆ་མཉམ་རིལ་བུ་ཞེས་པའི་དོན་ཅི་དང་སྨྱོར་བ་དེའི་ཕན་ཡོན་ཅི་ཡིན་ནམ།ལན། ཚྭ་སྣ་རྣམས་ཐུན་གཅིག་དང་། འབྲས་བུ་གསུམ་ཐུན་གཅིག ཚ་བ་གསུམ་ཐུན་གཅིག་བཅས་ཐུན་གསུམ་པོ་ཆ་མཉམ་བྱས་ནས་སྦྱར་བའི་སྨན་ལ་ཐུན་གསུམ་ཆ་མཉམ་རིལ་བུ་ཟེར་ཞིང་། དེའི་ཕན་ཡོན་ནི་ལྷེན་གྱི་སྐྲན་དང་

196 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།མངལ་སྐྲན། ཁྲག་སྐྲན་སོགས་ཐལ་བར་རློག་པར་བྱེད།༢༠ སྨན་གྱི་ཁ་འཛིན་དང་། ཁ་ཚར། ཁ་བསྒྱུར་རྣམས་དོན་གཅིག་པ་ཡིན་ནམ། རྒྱུ་མཚན་ཅིའི་ཕྱིར།ལན། དེ་རྣམས་ཀྱི་དོན་མི་གཅིག་སྟེ། ཁ་འཛིན་ནི་སྦྱོར་སྡེའི་སྨན་གྱི་སྟེང་དུ་དོན་སྣོད་ཀྱི་ཉེན་སྲུང་བའི་སྨན་ཡིན་ལ། ཁ་ཚར་ཞེས་པ་ནི་སྦྱོར་སྡེ་ཡི་ནུས་པ་ཆེས་ཆེར་འཕེལ་བར་བྱེད་པའི་མན་ངག་མྱོང་གྲུབ་ཀྱི་སྨན་ཁ་སྣོན་བྱེད་པ་ལ་བྱ། ཁ་བསྒྱུར་ནི་གཉེན་པོ་ནད་ཐོག་ཏུ་འཁྲིད་པར་བྱེད་པའི་སྨན་ལ་བྱའོ། །༢༡ ཁྱང་ལྔའི་སྒོར་ཚད་དང་ཆོ་གའི་ལག་ལེན་གྱི་རིམ་པ་ཇི་ལྟར་ཡིན་ནམ།ལན། སྦྱོར་ཚད་ནི་བྱ་ཁྱུང་གི་ཤ་དང་མཚུངས་པའི་ཨ་རུ་གསེར་མདོག་ཞོ་བཞི་དང་། རུས་པ་དང་མཚུངས་པའི་རུ་རྟ་ཞོ་གཅིག ་རྒྱུས་པ་ཤུ་དག་ནག་པོ་ཞོ་གང་གི་སུམ་གཉིས། སྙིང་བཙན་དུག་ཞོ་ཕྱེད། ཁྲག་གླ་རྩི་འབྲུམ་པ་ཅན་ཞོ་གང་གི་སུམ་ཆ་གཅིག་རྣམས་སྦྱོར།ཆོ་གའི་ལག་ལེན་ནི། ཐོག་མར་ཨ་རུ་ར་འཐག་པ་དང་། དེ་ནས་རུ་རྟ་དང་ཤུ་དག བཙན་དུག གླ་རྩི་རྣམས་རིམ་པས་སོ་སོར་ཞིབ་པར་བཏགས།དེ་ནས་གླ་རྩི་བཞག་སྟེ་གཞན་རྣམས་བསྲེས་ནས་སྐམ་འཐགས་འཐེམ་པར་བྱས་ཏེ་ལོ་བརྒྱད་དྲི་ཆུས་ཆུ་འཐག་ཉིན་གསུམ་ལ་བྱ། བྱང་བའི་ཚད་ནི་གནག་ལ་འོད་འཚེར་བ་འོང་། དེ་དུས་གླ་རྩི་ཆུར་སྦྱངས་ནས་རིལ་བུ་བསྒྲིལ་དགོས།

སྨན་གྱི་སྐོར། 1མི༢༢ གྲུ་གདོན་གྱི་སྐབས་སུ་བྱ་ཁྱུང་རྣམ་ལྔའི་སྒྲོར་བ་གསུངས་སྐབས་དེ་ལ་བདེ་སྐྱིདམེད་ན་ཤ་གཉིས་ཟི་ཞེས་པའི་དོན་ཅི།ལན། བྱ་ཁྱུང་རྣམ་ལྔའི་རིལ་བུ་ཆོ་ག་བཞིན་ལེགས་པར་སྦྱར་བ་དེ་ལོ་གཅིག་ཙམ་ལ་བསྟེན་ཀྱང་བདེ་སྐྱིད་མེད་ན་ཨ་རུ་ར་ཞོ་བཞི་ཡོད་པ་ཞོ་དོར་ཕྲི་སྟེ་ཕྱེད་བཅག་བྱས་ནས་ལོ་དུས་བར་དུ་བསྟོན་དགོས་པའི་དོན།༢༢ ཁྱུང་ལྔའི་བསྟེན་ཐབས་དང་ཕན་ཡོན་ཅི་འདྲ་ཡིན།ལན། བྱ་ཁྱུང་རྣམ་པ་ལྔ་ཡི་རིལ་བུ་འདི། ། སྲོད་དུས་ལྔ་བདུན་དགུ་རྣམས་རིམ་པས་བཏང་། ། ཕོ་ལོག་སྲིན་ནད་གཉན་གཟེར་གག་ལྷོག་དང་། །ཁྱད་པར་ཆུ་སེར་མཛེ་ནད་འཇོམས་པའི་མཆོག ། ཅེས་པ་འདིའོ། །༢༤ བྱ་ཁྱུང་རིལ་བུ་སྲོད་དུས་བསྟེན་པའི་རྒྱུ་མཚན་ཅི།ལན། སྲོད་དུས་ནི་འབྱུང་པོ་འདུ་བའམ་རྒྱུ་བའི་དུས་ཡིན་པ་མ་ཟད་ཕོ་བའི་མེ་དྲོད་བཟང་བས་རེད།༢༥ ལྡེ་གུ་སྦྱར་ཐབས༠་ལག་ལེནའ་ལྟར་ཡིན་ནམ།ལན། རྩ་བར། དེ་སོགས་ལྡེ་གུའི་སྦྱར་ཐབས་སྦྲང་ཆུ་བཅད། ། བུ་རམ་ཆུར་བསྡུས་མར་གྱི་ཝུ་སྙིགས་ཕྱུངས། ། སྨན་ཀུན་ཞིབ་བཏགས་བསྲེས་ལ་འདྲེས་པར་དཀྲུག ། ཀ་ར་ལ་སྦྱོར་ཞིབ་ཏུ་བཏགས་ལ་གདབ། ། འཇུ་ཚོད་ལོན་ཙམ་ཁྱེའུ་སུས་བསྟེན་པར་བྱ། ། ཞེས་གསུངས་པ་ལྟར་རོ། །༢༦ ལྡེ་གུསྟེའུ་སུས་དུས་ལ་བསྟེན་དགོས་དོན་ཅི་ཡིན།ལན། ཁྱེའུ་སུས་ཞེས་པ་སྐབས་འགར་དུས་ངེས་མེད་དུ་སྨན་ཐུན་ཆུང་

198 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཆུང་ཡང་ཡང་དུ་བསྟོན་པ་ལ་བཤད་ཀྱང་། སྐབས་འདིར་ནངས་པར་ཐོ་རངས་ཀྱི་དུས་ལ་གོ་དགོས་ཏེ། དེ་དུས་ཕོ་བའི་བད་ཀུན་བྱང་ཞིང་ཟས་མ་ཟོས་པ་རྩ་སྒོ་རྣམས་ཀྱང་མ་འགགས་པས་དྲོད་དང་ལྡན་ཞིང་སྨན་གྱི་ནུས་མཐུ་ལྷག་ཏུ་ཆེ་བས་རེད།༢༧ མནསར་གྱི་ངེས་ཆིག་ཅིསནནམ།ལན། བྲང་ཏིའི་ལག་ལེན་པོད་ཆུང་ལས། རྩི་བཅུད་སྨན་རྣམས་ཆུར་གདུས་ཤིང་། ། དེ་ཡི་དྭངས་མ་མར་ལ་བསྟིམས། ། དེ་ལ་སྨན་མར་ཞེས་བྱ་སྟེ། །ལུས་ཟུངས་གསོ་བའི་མཆོག་ཏུ་གསུངས། ། ཞེས་སོ། །༢། འབའ་སམ་སྨན་མར་ནི་སྨན་མྱུར་གང་གང་བསྲེས་པ་དང་ཕན་ཡོན་ཅི་ཡིན།ལན། སྤྱིར་འབའ་སམ་ཞེས་པ་ནི་སྣ་མང་པོ་མཉམ་དུ་བསྲེས་པའི་དོན་ཡིན་ལ། འབའ་སམ་སྨན་མར་ནི་འབྲས་བུ་གསུམ་དང་རྩ་བ་ལྔ་བསྲེས་ནས་སྦྱར་བའི་སྨན་མར་ལ་བྱ་ཞིང་། ལུས་ཀྱི་སྟོད་སྨད་བར་གསུམ་གྱི་ནད་ཀུན་ལ་ཕན།༢༩ བ་ཡི་རྣམ་ལྔའི་སྨན་མར་ཞེས་པའི་བ་ཡི་རྣམ་ལྔ་བོ་གང་དང་གང་ཡིན།ལན། བ་ཡི་རྣམ་ལྔ་ནི་བ་དམར་ཟལ་གྱི་ཆུ་དང་། ལྕི་བ། འོ་མ། ཞོ།མར་བཅས་ལྔའོ། །༢༠ ཐལ་སྨན་གྱི་བསྲེགས་ཐབས་གཉིས་པོ་གང་དང་གང་ཡིན་ནམ།

སྨན་གྱི་སྐོར། 1༧་ལན། ཧར་བསྲེགས་དང་ནུས་བསྲེགས་གཉིས་སོ། །༢༡ ཐལ་སྨན་སྤྱིའི་སྦྱར་ཐབས༠་ལག་ལེནའ་ལྟར་ཡིན་ནམ།ལན། ཀུན་ཀྱང་གར་སླ་གཟུགས་བཏུབ་འཕང་ལོ་བྱ། ། མ་སྤྱད་རྫར་བླུག་ཁ་བཅད་མཚམས་མནན་ལ། ། འདག་པ་བྱུགས་ལ་བྱེ་མས་བར་མཚམས་བཅད། ། བོང་མེས་འཚོས་པར་བསྲེགས་པའི་ཐལ་བ་དེ། ། གྲངས་ནས་ཞིབ་བཏགས་ཕྱེ་མ་རིལ་བུ་རུང་། ། བུ་རམ་ཀ་ར་སྦྲང་གི་རྟ་ལ་བསྐྱོན། ། ཞེས་པ་ལྟར་ཡིན།༢༢ ཐལ་སྨན་སྤྱིའི་ཕན་ཡོན་ལྟར་ཡིན་ནམ།ལན། རྒྱུད་ལས། མ་ཞུ་འཇུ་ཞིང་ཕོ་བའི་མེ་དྲོད་སྐྱེད། ། ལྷེན་དང་སྐྲན་བཤེག་བད་ཀུན་ལྕགས་དྲེག་འགོགས། ། སྐྱ་རྦབ་འཇིལ་ཞིང་ཐོར་དང་དམུ་ཆུ་སྐེམ། ། མན་ངག་གྲོགས་ཀྱིས་བསྒྱུར་བས་ནད་ཀུན་འཇོམས། ། ཞེས་སོ །༢༢ རྡོ་ཐལས་ཆོས་པའི་ཉེས་སྐྱོན་ཅི་ཡིན།ལན། འདིའི་ཐད་ལ་བདུད་རྩི་སྒྲོམ་ཆུང་ལས། རྡོ་ཡི་ཐལ་བའི་སྨན་རྣམས་ནི། ། མ་ཚོས་སྦྱར་བ་དུག་སྦྱོར་ཡིན། ། ཕོ་བའི་མེ་གསོད་རྩ་སྦུབས་འགག ། ཉེན་དང་ལྕགས་དྲེག་དམུ་སྐྲན་སྐྱེད། ། ཅེས་གསུངས་པ་ལྟར་ཡིན།༢༤ ཅོང་ཞི་གཙོ་བྱས་པའི་ཐལ་སྦྱོར་ལ་འཕྲུལ་ཐལ་ཞེས་མིང་བཏགས་པའི་རྒྱུ་མཚན་ཅི།ལན། གོང་སྨན་པས། རྟ་གདོང་མེ་ཡིས་རྒྱ་མཚོ་སྐོམ་པ་བཞིན། །

200 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གྲང་ནད་མ་ལུས་འཇོམས་པའི་ཐབས་འདི་ལ། ། ཤིན་ཏུ་ངོ་མཚར་ཁྱད་ཆོས་ལྡན་པའི་ཕྱིར། ། འཕྲུལ་གྱི་ཐལ་བ་ཞེས་སུ་གྲགས་པ་ཡིན། ། ཞེས་གསུངས།༢༥ ཅོང་ཞི་འཕྲུལ་ཐལ་ལེགས་པར་ཚོས་པའི་རྟགས་ལྔ་བོ་གང་དང་གང་ཡིན་ནམ།ལན། འཕེལ་ནས་ཀོང་བུ་ཁེངས་པ་དང་། དུང་ཕྱེ་ལྟར་དཀར་པོ་ཆགས་པ། ཆུ་འཕྲད་ན་ཁོལ་བ། ལྕེར་མྱོངས་ཚེ་འཇིགས་སྙམ་བྱེད་པ། ཤ་རྗེན་ལ་བྱུགས་ན་མེ་ལྟར་ཚ་བ་བཅས་ལགས།༢༦ ཅོང་ཞི་ད་བཏུལ་གྱི་ཚ་ཕབ་གྲང་ཕབ་སྙོམས་ཕབ་གསུམ་གྱི་ཕབ་ལུགསའ་ལྟར་ཡིན། མ་ཕབ་རང་སོར་བཞགན་ནུས་པ་ཅི་འདྲཡིན།ལན། རང་བཞིན་མ་བཅོས་པའི་ཅོང་ཞི་རྒོད་པོ་སོལ་མེར་ཚོས་པར་བསྲེགས་ནས་དཀར་པོར་སོང་བ་དེ་ཆང་གི་ནང་སོར་སྒྲ་ཐོན་པ་ཙམ་གྱིས་ངད་བསད་ན་ཚ་ཕབ་དང་། ཆུའི་ནང་དུ་ངད་བསད་ན་གྲང་ཕབ། དར་བའི་ནང་དུ་ཕབ་ན་སྙོམས་ཕབ་ཡིན། གལ་ཏེ་ཅོང་ཞི་མ་ཕབ་པར་རང་སོར་བཞག་ན་ནུས་པ་ཤིན་ཏུ་ཚ་ལ་རྣོ་བས་བད་ཀུན་གྲང་ནད་ལ་བསྔགས་པར་བཤད།༢༧ ཁཎྜ་ར་ཐབས༠་ལག་ལེནའ་ལྟར་ཡིནནམ།ལན། རྒྱུད་ལས། དེ་སོགས་ཁཎྜའི་སྡེ་ཚན་སྦྱར་བའི་ཐབས ས་བཤལ་ཁྲམ་ཁྲུམ་བརྡུངས་བཙོས་ཁུ་བ་བཏོན། ། རྔ་མས་ལེགས་བཙགས་གཙང་མའི་རྫ་ནང་བསྡུ། ། མ་འདྲེགས་དཀྲུག་ཅིང་སྐྱོ་མ་ཝུ་ནག་ཅན། ཆི། དེ་དུས་ཕོག་ལ་ཐིགས་གཅིག་རྡོ་སྟེང་བླུག ། དེ་གྲང་དྲིལ་དུ་བཏུབ་ན་ཚོས་ཚད་

སྨནགྱིསྐོར། 201 ་ཡིན། ། མཐའ་ཡི་འདྲེགས་པ་མི་བཏང་གྲོད་པུར་བཙའ། ། ཞེས་གསུངས་པ་ལྟར་རོ། །༢། རིན་པོ་ཆེ་ལ་ཚང་དགོས་པའི་ཁྱད་ཆོས་དྲུག་པོ་གང་དང་གངསན།ལན། ཇི་སྐད་དུ། འབྱུང་བ་དཀོན་དང་དྲི་མ་མེད། ། མཐུ་ལྡན་སྤྱི་དང་འཇིག་རྟེན་རྒྱན། ། མཆོག་ཉིད་གྱུར་དང་འགྱུར་བ་མེད། ། དེ་དག་ཆོས་དྲུག་རིན་ཆེན་བཞག ། ཅེས་སོ། །༢༩ རིན་ཆེན་གྲང་སྦྱོར་གྱི་བསྟེན་ཐབས་རྣམ་དགུ་བོ་གང་གང་ཡིན་ནམ།ལན། གཡའ་ཕྱི་བ་དང་། དུག་འདོན་པ། འཇམ་བཙལ་བ། སྣ་ཁྲིད་པ། བཤིག་པ། རྩ་ཁ་འབྱེད་པ། སྣོད་བཏང་བ། ཕྱི་བསྲུང་བ། ནུས་པ་བསྐྱེད་པ་བཅས་དགུའོ། །༤༠ རིན་ཆེན་སྦྱོར་བ་སྤྱིའི་ཕན་ཡོན་ཅི་ཡིན་ནམ།ལན། ཁྲག་མཁྲིས་བད་རླུང་བཞི་བརྒྱ་རྩ་བཞིའི་ནད། ། མགོ་དང་བྱང་ཁོག་ཡན་ལག་རྨ་རྣམས་དང་། ། དམུ་འོར་མཛེ་འབྲས་གག་ལྷོག་གཉན་ནད་དང་། ། ཀླུ་གཉན་རྒྱལ་པོ་ལ་སོགས་འབྱུང་བོའི་གདོན། ། རིན་པོ་ཆེ་ཡིས་མི་སེལ་འགའ་ཡང་མེད། ། ནད་གཞི་མེད་པའི་མི་ལ་བཅུད་ལེན་འགྱུར། ། ཞེས་རྒྱུད་ལས་གསུངས་པ་འདིའོ། །༤༡ རྫོ་སྦྱོར་སྐབས་ཀྱི་གཅེས་པའི་ཡན་ལག་བདུན་ཞེས་པ་དེ་གང་དང་གང་ཡིན་ནམ།

202 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། རྒྱུད་ལས། སྐྱེ་སར་སྐྱེས་དང་དུས་སུ་བཏུས་པ་དང་། ། སྐམ་གསེད་ལེགས་དང་སོ་མ་རྙིངས་པ་དང་། ། དུག་འདོན་འཇམ་བཙལ་འཕྲོད་པར་སྦྱར་བའོ། ། ཞེས་གསུངས་པ་འདི་ཡིན། །༤༢ སོ་མ་རྙིངས་ཞེས་པའི་གོ་དོནའ་ལྟརཡིན་ནམ།ལན། སྔོ་སྨན་གང་ཡང་བཏུས་ནས་ལོ་དུས་འདས་ན་ནུས་པ་འཆོར་བའི་ཕྱིར། སོ་མ་རྙིངས་ཞེས་པ་ནི་ལོ་དུས་ལས་མ་ཡོལ་ཞིང་ནུས་པ་མ་རྙིངས་པའི་དོན་ནོ། །༤༢ རྫོ་སྨན་གྱི་རྩ་བ་དང་སྡོང་པོ་ཡལ་ག་ལོ་མ་མེ་ཏོག་འབྲས་བུ་པགས་པ་བར་ཤུན་བཅས༠་དུག་གང་དང་གང་ཡིན་ནམ།ལན། རྩ་བའི་སྨན་རིགས་ཀྱི་དུག་ནི་ཕྱིའི་པགས་པ་དེ་ཡིན་ཞིང་། སྡོང་པོའི་སྨན་རིགས་ཀྱི་དུག་ནི་ནང་དཀྱིལ་གྱི་རྐང་སྐྱ་སོབ། ཡལ་གའི་དུག་ནི་ཚིགས་པ། ལོ་མའི་དུག་ནི་ངར་བ་ཞེས་ལོ་མའི་ཡུ་བ་དེ་ཉིད་ཡིན། མེ་ཏོག་གི་དུག་ནི་དེའི་གོས་སམ་ཕྱིའི་ཐུམ་སྐོགས་ལྟ་བུ་དེ་དང་། འབྲས་བུའི་རིགས་ཀྱི་དུག་ནི་ནང་གི་རུས་པ། པགས་པའི་དུག་ནི་ཕྱིའི་ཉི་ཆར་གྱིས་གདུངས་པའི་དྲེག་པ་ནག་པོ། བར་ཤུན་གྱི་དུག་ནི་ནང་གི་ཤ་གདན་ཞེས་ཤུན་པགས་འོག་གི་སྐྱི་ཤུན་སྲབ་མོ་དེ་ཉིད་དོར་དགོས།༤༤ སྔོ་སྨན་གྱི་སྐབས་སུ་ཞོ་རྐང་ཆི་བ་གསུམ་ལ་དུག་མེད་དེ་ཞེས་པ་ལ་གོ་བའ་ལྟར་ལེན་དགོས།ལན། སྔོ་སྨན་གྱི་ཞོ་དང་རྐང་ཚི་བའམ་ཐང་ཆུའི་རིགས་ལས་བྱུང་བའི་

སྨན་གྱི་སྐོར། 203སྨན་རིགས་རྣམས་ལ་དུག་གཏན་ནས་མེད་པ་མ་ཡིན་ཞིང་། དེ་གསུམ་དུག་དང་དབྱེར་མེད་དུ་འདྲེས་པས་གཞན་ལྟར་འདི་ཡིན་ཞེས་འདོར་རྒྱུ་མེད་པས་དེ་བཞིན་གསུངས་པའོ། །༤༥ བཤལ་སྨན་རྩི་སྐམས་ནུས་པ་གཏིང་འགྲོའི་དུས། ། སྐྱུགས་མན་ཁ་འབུས་རྒྱན་འདྲེན་དུས་ས་བརྟ། ། ཞེས་པ་ལྟར་བརྟ་དགོས་པའི་རྒྱུ་མཚན་།རྗེམི རིསི་ རིརི་ རིརི་ལན། བཤལ་སྨན་རྣམས་ཕྱིའི་འབྱུང་ཁམས་ཀྱི་རྩི་ཏོག་བསྐམས་ནས་ས་ཆུའི་ནུས་པ་ཐུར་དུ་འབབ་པའི་སྟོན་མཇུག་ལ་བཏུས་ན། དེ་དུས་བཤལ་སྨན་གྱི་གཙོ་བོ་དུར་བྱིད་དང་ཐར་ནུ་ལྟ་བུའི་རྩ་བ་ལ་ལྕི་འཇམ་སྣུམ་མཉེན་སོགས་ས་སྨན་དང་ཆུ་སྨན་གྱི་ནུས་པ་ཤིན་ཏུ་མངའ་བ་དང་། རི་ཤོ་དང་སྤྱང་ཚེར་ལ་སོགས་སྐྱུགས་སྨན་རྣམས་སྔོ་དང་རྩི་ཤིང་ཁ་འབུས་པའི་དཔྱིད་དུས་ལྟ་བུ་སྟེ།མེ་རླུང་གི་ནུས་པ་གྱེན་དུ་རྒྱུ་བའི་དུས་ལ་བཏུས་ན་མེ་གྱེན་དུ་འབར་བའི་རང་བཞིནདང་ཆོས་མཚུངས་པར་ཡང་གཡོ་རྣོ་བ་སོགས་མེ་སྨན་དང་རླུང་སྨན་གྱི་ནུས་པ་ཤིན་ཏུ་མངའ་བས་དེ་མཐུན་གྱི་བཤལ་དང་སྐྱུགས་ཀྱི་ནུས་པ་མྱུར་དུ་ཐོན་པས་རེད།༤༦ རྫོ་ཡིསང་སྦྱོར་ཆེན་མོ་མན་སྣ་གང་དག་ལས་གྲུབ་པ་ཡིན།ལན། སྔོ་ཡི་མང་སྦྱོར་ཆེན་མོ་ནི་རྩ་བ་དྲུག་སྟེ་ར་མཉེ་དང་། ཉེ་ཤིང་།བ་སྤྲུ། ལ་ཕུག ལྕ་བ། བཙོང་བཅས་དང་། ལོ་མ་ལྔ་སྟེ་ལྕེ་ཚ་དང་། དབྱི་མོང་དཀར་པོ། སྲུབ་ན ཟྭ་པོ། ད་ལིས་བཅས་དང་། མེ་ཏོག་གཅིག་སྟེ་ར་

204 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།དུག་པའི་མེ་ཏོག འབྲས་བུ་རྣམ་པ་བཞི་སྟེ་ཐང་ཕྲོམ་ནག་པོ་དང་། སྟར་བུ།གཟེ་མ། ལྕམ་པ་བཅས་དང་། ཚྭ་གསུམ་ཐལ་བ་སྟེ་ཟེ་ཚྭ་དང་། བུལ་ཏོགབྱང་ཚྭ་བཅས་དང་། ཐལ་བ་གཉིས་ཏེ་ཅོང་ཞི་རྒོད་བཏུལ་དང་བྱ་ཐལ་བཅས་བུ་རམ་དང་སྦྱར་བ་ལས་གྲུབ་པ་དང་། མདོར་ན་རྩ་བ་དྲུག་དང་ལོ་མ་ལྔ། མེ་ཏོག་གཅིག འབྲས་བུ་བཞི། ཚྭ་གསུམ། ཐལ་བ་གཉིས་བཅས་སྦྱར་བ་ཡིན་ནོ། །༤༧ ཞི་བྱེད་ལག་ལེན་གྱི་གོ་རིམ་ཐང་གྱེ་རིལ་བུ་བཅས་སྒྲིག་པའི་དགོས་པ་དངཁྱད་ཆོས་ཅི་ཡིན་ནམ།ལན། ནད་གང་ཡིན་ཡང་ཐོག་མར་སྨིན་སྡུད་འབྱེད་པ་ལ་རོས་ལས་བྱེད་ཅིང་ནུས་པ་རྣོ་མྱུར་དང་ལྡན་པའི་ཐང་སྦྱོར་བསྟན་པ་དང་། དེས་མ་སེལ་ན་ནདཀྱི་ངོ་བོ་གཞོམ་པ་ལ་ཞུ་རྗེས་ཀྱིས་ལས་བྱེད་པའི་ཕྱེ་མའི་སྦྱོར་བ། དེ་ནས་ནད་ལྷག་གཏིང་ནས་འདོན་པ་ལ་ནུས་པས་ལས་བྱེད་ཅིང་བྱེད་ལས་ཅུང་ཟད་དལ་བའི་རིལ་བུའི་སྦྱོར་བ། འདི་གསུམཐོས་དང་བྱེད་ལས་དང་ནུས་པའི་གོ་རིམ་དང་མཐུན་པར་འབྲེལ་བའོ། ། རྙིངས་ཤིང་ཞེན་པའི་ནད་ལྷག་འདོན་པར་ལྡེ་གུའི་སྦྱོར་བ་དང་། ལུས་སྟོབས་སྐྱེད་ཅིང་དབང་བོ་གསལ་བར་བྱེད་པ་སྨན་མར་གྱི་སྦྱོར་བ། གྲང་ནད་གཙོ་ཆེར་སེལ་བ་ཐལ་སྨན་གྱི་སྦྱོར་བ། ཚ་བའི་ནད་ཤས་ཆེར་སེལ་བ་ཁཎྜའི་སྦྱོར་བ། རླུང་ལྡན་ཤས་ཆེར་སེལ་བ་སྨན་ཆང་གི་སྦྱོར་བ། ནད་པ་འབྱོར་ལྡན་གྱི་རྗེས་སུ་འཛིན་པའམ་ཞི་བྱེད་དེ་རྣམས་ཀྱི་ལོག་གནོན་ལ་རིན་པོ་ཆེའི་སྦྱོར་བ། དབུལ་ཕོངས་ཀྱི་ནད་པ་རྣམས་རྗེས་སུ་འཛིན་

སྨན་གྱི་སྐོར། 205པའམ་གློ་བུར་ཐུག་ཕྲད་ཀྱི་ནད་ལ་སྔོ་སྦྱོར། དེ་དག་གནས་སྐབས་ཀྱི་དབང་གིས་འབྲེལ་ལོ། །༤༨ ཞི་བྱེད་སྡེ་བཅུ་བོ་ནྡེ་ཚན་ལྔའི་ནང་དུ་སྡུད་ཚུལའ་ལྟརཡིནརམ།ལན། ཐལ་སྨན་ཕྱེ་མའི་ཁོངས་སུ་བསྡུ་བ་དང་། སྨན་ཆང་སྨན་མར་དུ་བསྡུ་བ། ཁཎྜ་ལྡེ་གུར་བསྡུ་བ། རིན་པོ་ཆེ་རིལ་བུར་བསྡུ་བ། སྔོ་སྦྱོར་ཐང་གི་ཁོངས་སུ་བསྡུ་བའོ། །ས་བཅད་གསུམ་པ། སྦྱོང་བྱེད་ལས།༡ སྦྱོང་བྱེད་ལས་ལྔ་སོ་སོའིཁྱད་ཆོས་ཅི་ཡིན།ལན། ཁྲག་མཁྲིས་སོགས་རྒྱུ་ལོང་གི་ནད་ཐུར་དུ་དྲངས་པ་ལ་བཤལ་དང་།བད་ཀུན་ལྕགས་དྲེག་སོགས་ཕོ་བའི་ནད་གྱེན་དུ་འདྲེན་པ་ལ་སྐྱུགས། ནམ་ཚོང་ཡན་གྱི་ནད་ལ་སྣ་སྦྱོང་། རླུང་ནད་སོགས་ལྟེ་འོག་མན་གྱི་ནད་འཇམ་པོར་སྦྱོང་བ་ལ་འཇམ་རྩི། ཉེས་གསུམ་འདུས་པའི་ནད་ཐུར་དུ་དྲངས་པ་ལ་ནི་རུ་ཧ་བཅས་ལགས།༢ སྡུམ་འཆོས་ལས་ལྔའི་སྔོན་འགྲོར་འཇོག་དོན་ཅི།ལན། དེའུ་དམར་བས། དེ་ཡང་ལས་ལྔའི་སྔོན་འགྲོ་སྣུམ་འཆོས་དོན། ། ནད་རྣམས་ཀུན་གྱི་སྣ་འདྲེན་མཇུག་སྡུད་རླུང་། ། ཡིན་ཕྱིར་དེ་གནོན་འགེགས་པར་བྱེད་པས་ན། ། སྣུམ་འཆོས་སྔོན་དུ་འགྲོ་བ་མ་བྱས་གོང་། ། ལས་ལྔ་གང་ཡང་བཙམས་པར་མི་བྱའོ། ། ཞེས་གསུངས་པ་ལྟར་

206 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སྦྱོང་བྱེད་ལས་ལྔའི་སྔོན་དུ་སྣུམ་འཆོས་བྱེད་པ་ནི་རླུང་ཁ་གནོན་པའམ་རླུང་གི་གེགས་ཞི་བར་བྱེད་པ་དང་། ལུས་ཟུངས་དང་རྒྱུ་རྩི་བསྲུང་བ། གཉེན་པོའི་སྨན་དཔྱད་རྣམས་ཐེག་ཐུབ་པ་སོགས་ཀྱི་དགོས་པར་གཞིགས་ནས་ཐོག་མར་སྣུམ་འཆོས་བྱེད་དགོས་པ་གལ་ཆེ་བར་བསྟན་ནོ། །༢ རྩམ་འཆོས་གཏོང་སྐབས་ཞུན་མར་དང་འདྲུ་མར་སོགས་དུས་གང་ལ་ལྷག་ཏུ་བསྔགས་པ་ཡིན།ལན། རྒྱུད་ལས། ཞུན་མར་དགུན་དུས་འབྲུ་མར་དབྱར་ བཏང་བསྔགས། ། རྐང་ཚིལ་དཔྱིད་དུས་ཉིན་མོར་བསྔགས་པ་ཡིན། ། ཞེས་གསུངས།༤ སྣ་སེལ་གྱི་སྦྱོར་བ་སྨན་སྣ་གང་དག་ལས་གྲུབ་པ་དང་། བཤལ་གཏོང་སྐབས་ཐོག་མར་སྣ་སེལ་གྱི་སྦྱོར་བ་གཏོང་དགོས་དོན་ཅི།ལན། སྣ་སེལ་གྱི་སྦྱོར་བ་ནི་ཨ་རུ་མཆུ་རིང་ལྷུམ་རྩ་ཆུ་མ་རྩི་རྒྱམ་ཚ་པི་པི་ལིང་བཅས་ལས་གྲུབ་ཅིང་། བཤལ་གྱི་སྡུན་ལ་སྣ་སེལ་གྱི་སྦྱོར་བ་གཏོང་དོན་ནི།ལྟོ་བ་སྲ་སྙི་བརྟག་པ་སྣ་སེལ་ཏེ། ། སྣ་སེལ་ཞེས་བྱ་ལྟོ་བའི་སད་མདའ་ཡིན། །ཞེས་པ་ལྟར་ལྟོ་བའི་སྲ་སྙི་བརྟགས་ཏེ་དེད་དཔོན་གྱི་ཐུན་ཚད་ཤེས་པའི་སླད་ཡིན།༥ དེད་དཔོན་བཞི་སྒྲོར་གྱི་སྨན་རྣམསའ་ལྟར་འདུལ་དགོས།ལན། དེད་དཔོན་ཨ་རུ་མཆུ་རིང་དན་རོག་དང་། ། ཤྲཱི་ཁཎྜ་དུར་བྱིན་རྣམ་པ་བཞི། ། ཨ་རུ་ར་ནི་ཐལ་ཚན་གསེབ་ཏུ་གདུལ། ། དརྔ་རོག་པོ་ལྕེ་

སྨན་གྱི་སྐོར། 207གདོན་ཕྱེ་མ་གདུལ། ། ཤྲཱི་ཁཎྜ་མར་དཀར་ནང་དུ་གདུལ། ། དུར་བྱིད་རྐང་ཤུན་དུག་ཕྲལ་ཡོས་སུ་གདུལ། ། ཞེས་གསུངས་པ་འདི་ལྟར་བྱ།༦ བཤལ་སྨན་ལ་བཏང་ཚུལ་རིགས་དུ་དང་དེ་དག་སོ་སོའི་བཏང་ཡུལ་ཇི་ལྟར་ཡིན་ནམ།ལན། རྒྱུད་ལས། བཏང་ཚུལ་ཐང་ཕྱེ་རིལ་བུ་སྨན་མར་བཞི། ། རྒས་དང་ཟུངས་ངན་རྣམས་ལ་བསྐོལ་ཐང་ཤེས། ། དེ་ཡིས་བཏང་བཞག་རན་པར་ཚོད་ཟིན་འགྱུར། ། ཟུངས་བཟང་ནད་རྒྱས་ཕྱེ་མ་རིལ་བུ་ཤེས། ། དེ་ཡང་སྐྱུག་པ་རྣམས་ལ་རིལ་བུ་བཏང་། ། ཤིན་ཏུ་ལྟོ་སྲ་སྐྱུག་ལང་ཡོད་པ་ལ། ། སྨན་མར་སྦྱར་ཏེ་གསང་ལ་རྒྱུན་སྦྱོངས་བྱ། ། སྨན་དྲེད་ཡི་ག་སྡར་ན་ཟས་དང་སྡེབ། ། ཅེས་གསུངས།༧ མགོ་དང་ནམ་ཚོང་ཡན་ཆད་ཀྱི་ནད་ལ་སྣ་སྨན་བསྔགས་པའི་རྒྱུ་མཚན་ཅི་ཡིན།ལན། ཡན་ལག་བརྒྱད་པར། ནམ་ཚོང་ཡན་ཆད་ནད་རྣམས་ལ། །ལྷག་པར་སྣ་ནས་བཏང་བ་ཕན། ། སྣ་ནི་ཀླད་པའི་སྒོ་ཡིན་ཏེ། ། དེས་ན་དེ་ནས་ནད་དེ་འཆོམས། ། ཞེས་པ་ལས་འཐུས་སྙམ།། འཇམ་རྩི་ལ་སླེ་འཇམ་བཀྲུ་འཇམ་བཀྲུ་མ་སླེན་གསུམ་དུ་དབྱེ་བའི་དགོས་པ་ཅི་ཡིན་ནམ།ལན། རླུང་ནད་ལས་མི་འདའ་བའི་འཇམ་རྩིའི་སྦྱོར་བ་ལ་སླེ་འཇམ་དང་།བཀྲུ་འཇམ། བཀྲུ་མ་སླེན་བཅས་གསུམ་ཡོད་པ་དེ་ཡང་རླུང་རྐྱང་བ་ལ་སླེ་

208 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འཇམ་དང་། རླུང་དང་མཁྲིས་པ་ལྡན་པ་ལ་བཀྲུ་འཇམ། རླུང་དང་བད་ཀུན་ལྡན་པ་ལ་བཀྲུ་མ་སླེན་སྦྱར་བ་ཡིན།ཁ འཇམ་རྩིའི་མནརྟ་རབ་འབྲིང་ཐ་གསུམ་པོ་གང་དང་གང་ཡིན།ལན། མར་ལ་སྦྱར་བ་ནི་རབ་དང་། ཤ་ཁུ་ལ་སྦྱར་བ་འབྲིང་། འོ་མ་ལ་སྦྱར་བ་ཐ་མ་ཡིན། ཤ་ཁུའི་གྲོགས་ནི་འོ་མ་དང་། འོ་མའི་གྲོགས་མར་གཅེས།༡༠ རྩ་སྦྱོངས་ལ་སྣ་སེལ་དང་མདུང་མན་གཏོང་དགོས་དོན་ཅི་ཡིན།ལན། སྣ་སེལ་བཏང་ན་དངོས་གཞི་སྨན་གྱིས་མྱུར་དུ་འབིགས་པར་བྱེད་པ་དང་། མདུང་སྨན་བཏང་ན་ནད་སློང་ཞིང་འཁྲུགས་པར་བྱེད་པས་རེད། །༡༡ བྱང་བའི་བཟང་ངན་བརྟག་ཚུལའ་ལྟར་ཡིན་ནམ།ལན། བྱང་བ་དམར་ཁྲ་སྐྱི་ཚེར་དང་སྲད་མའི་གསེབ་ཏུ་གནས་པ་དེ་ཉིད་བདཔ་ཆེ་བ་དང་སྟོན་སེར་གྱི་དུས་གློ་བུར་དུ་གྲི་ཤི་བྱས་པ་བཟང་བ་ཡིན་ལ།ངན་པ་ནི་སེར་ཁྲ་ཡོག་མོ་དང་ལོའི་གསེབ་ཏུ་གནས་པ་དེ་ཉིད་དབྱར་ཆར་ཆེ་ཞིང་ནམ་གཞུག་ཆར་དུས་རང་བཞིན་གྱིས་ཤི་བ་ངན་པ་ཡིན་ནོ། །༡༢ བྱང་བའི་དུག་གང་ཡིན་པ་དང་དེ་དབྱུང་དགོས་དོན་ཅི་ཡིན་ནམ།ལན། བྱང་བའི་དུག་ནི་བར་གཤོག་དཀར་པོ་དེ་ཡིན་ཞིང་དེ་མ་ཕྲལ་ན་ཟུག་གཟེར་ཆེ་བས་དབྱུང་དགོས།༡༢ ལོག་གནོན་ཞེས་པ་དེར་གོ་བའ་ལྟར་ལེན་དགོས་སམ།ལན། འདི་ལ་དོན་མི་འདྲ་བ་གཉིས་མཆིས་ཏེ། ནུས་པའི་དབང་དུ་བཤད་ན་སྨན་གཞན་ལས་སྟོབས་ལོག་པོ་སྟེ་ལྡབ་གཅིག་གི་ཆེ་བའི་དོན་དང་།

སྨན་གྱི་སྐོར། 209བྱེད་ལས་ཀྱི་དབང་དུ་བཤད་ན་སྨན་གཞན་གྱིས་ལོག་པའི་ལས་མི་མཐུན་པ་རྣམས་ཁ་གནོན་པ་དང་འཇོམས་པའི་དོན་ལ་འཇུག་པས་སྐབས་ཐོབ་ཏུ་གོ་དགོས།༡༤ ཞི་བྱེད་དང་སྦྱོང་བྱེད་དཔྱད་གསུམ་གྱི་ལོག་གནོན་གང་དང་གང་ཡིན།ལན། ཞི་བྱེད་སྡེ་ཚན་བཅུའི་ལོག་གནོན་རིན་པོ་ཆེའི་སྦྱོར་བ་དང་།སྦྱོང་བྱེད་སྡེ་ཚན་ལྔའི་ལོག་གནོན་ནི་རྩ་སྦྱོངས། དཔྱད་སྡེ་ལྔའི་ལོག་གནོན་ནི་ཐུར་མའོ། །ས་བཅད་བཞི་པ། སྨན་སྦྱོར་ཁ་ཐོར་གྱི་སྐོར།༡ སྦྱར་མན་མང་སྣེ་ཅན་དང་ཉུང་སྣེ་ཅན་གཉིས༠ཁྱད་ཆོས་ཿཡིན།ལན། སྨན་སྣ་མང་ན་ནུས་པ་འཇམ་པས་གཙོ་བོའི་ནད་ལ་ཕན་ཞིང་གཞན་ལ་ཕོག་ཐུག་མི་འབྱུང་བ་བཅས་འདུ་བ་སྤྱི་སྙོམས་ཀྱི་ནས་པ་ལྡན། སྨན་སྣ་ཉུང་ན་ནུས་པ་རྣོ་ཡང་ཅུང་ཟད་རྩུབ་པས་གཞན་ལ་གནོད།༢ ཁོང་སྨན་ཐམས་ཅད་མིད་པ་བརྒྱུད་ནས་པོ་བར་བབས་པ་དེས་ཇི་ལྟར་བྱས་ཏེ་གློ་བ་དང་སྙིང་སོགསཀྱི་ནད་ལ་ཕན་པ་ཡིན།ལན། ཁབ་ལེན་རྡོ་ཡིས་ལྕགས་ཀྱུ་ལེན་པ་བཞིན་གློ་བ་སོགས་གང་ནད་ཡོད་པའི་གནས་དེར་སྨན་ནུས་རྩར་ཁྲིད་ནས་ནད་ལ་ཕན་པར་བྱེད་ཅེས་གོང་སྨན་པས་གསུངས།

210 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།༢ བསིལ་བཅུད་བཅོ་ལྔ་རྒུན་སྨན་གང་དང་གང་སྦྱར་བ་ཡིན།ལན། དེ་ནི་བསིལ་གཙོ་བོ་བརྒྱད་པ་དང་བཅུད་ཨ་གར་བརྒྱད་པ་གཉིས་སྦྱར་བ་ཡིན་ལ། སྨན་སྦྱོར་དེ་གཉིས་ལ་སྨན་སྣ་བཅུ་དྲུག་ཡོད་དགོས་མོད་དེ་གཉི་གའི་ནང་ཅུ་གང་ཡོད་པ་གཅིག་ཏུ་དྲིལ་ནས་བསིལ་བཅུད་བཅོ་ལྔ་ཞེས་བརྗོད།༤ མིན་བྲལ་་ཟེར་ཞེས་པ་སྨན་སྦྱོར་གང་དང་གང་སྡེབ་པ་ཡིན།ལན། དེ་ནི་ནོར་བུ་བདུན་ཐང་དང་གཙོ་བོ་བརྒྱད་པ་གཉིས་སྦྱར་བའོ། །༥ ཨ་གར་བཅོ་ལྔ་ནི་སྨན་སྦྱོར་གང་དང་གང་བསྲེས་པ་ཡིན།ལན། དེ་ནི་ཨ་གར་བརྒྱད་པ་དང་ནོར་བུ་བདུན་ཐང་གཉིས་བསྲེས་པ་ཡིན།༦ ཞི་བྱེད་བཅུ་གཅིག་གི་གཞི་རྩའི་སྨན་སྦྱོར་གང་ཡིན་པ་དང་སྦྱར་མཁན་སུ་ཡིན།ལན། ཞི་བྱེད་བཅུ་གཅིག་གི་གཞི་རྩའི་སྨན་སྦྱོར་ནི་ཞི་བྱེད་དྲུག་པ་ཡིན་ལ། འདི་ནི་ཇོ་མོ་སྨན་མོའི་ཕྱག་བཞེས་ཡིན།༧ ཀུན་སེལ་མན་ངག་འཛམ་གླིང་ནོར་ཕྱེད་དུ་གྲགས་པའི་སྨན་སྦྱོར་འདི་གང་ཡིན་ནམ།ལན། དེ་ནི་མོ་ནད་ཀྱི་སྤྱི་སྨན་འོལ་སེ་ཉེར་ལྔ་ཡིན་ནོ། །ར བང་ཆེན་ཉེར་ལྔ་དང་སྨུག་པོ་གཡུལ་རྒྱལ། གཡུ་དྲིལ་བཅུ་གསུམ།

སྨན་གྱི་སྐོར། 211ག་བུར་ཉེར་ལྔ། གཙོ་བོ་ཉེར་ལྔ། མགྲིན་མཚལ་ཉེར་ལྔ་བཅས་ཀྱི་མིང་གཞན་ལ་གང་དང་ཅི་ཟེར།ལན། ཐང་ཆེན་ཉེར་ལྔའི་མིང་གཞན་ལ་གུར་ཀུམ་ཉེར་ལྔ་དང་། སྨུག་པོ་གཡུལ་རྒྱལ་ལ་སྟོད་ལུགས་ཅོང་ཞི་ཉེར་གཅིག གཡུ་དྲིལ་བཅུ་གསུམ་ལ་རུ་རྟ་བཅུ་གསུམ། ག་བུར་ཉེར་ལྔ་ལ་གཏིང་འདོན་ཉེར་ལྔ། གཙོ་བོ་ཉེར་ལྔ་ལ་ཝ་གློ་ཉེར་ལྔ། མགྲིན་མཚལ་ཉེར་ལྔ་ལ་བོང་ཁྲག་ཉེར་ལྔ་བཅས་ཟེར།རྫོ བང་ཆེན་ཉེར་ལྔ་སྦྱར་མཁན་སུ་དང་ནུས་པ་ཿཡིན། སྨན་འདི་ཐང་མ་གཏོགས་ཕྱེ་མ་དང་རིལ་བུ་རུ་སྦྱར་ཆོག་གམ།ལན། ཐང་ཆེན་ཉེར་ལྔ་ནི་ཞུག་པ་གདོང་ནག་གིས་གསར་དུ་སྦྱར་བ་ཡིན་ལ། ནུས་པ་ནི་དུག་དང་སྨུག་པོ་ཚད་རྙིང་བྱེར་བ་སྡུད་བ་དང་། འདུ་བ་ཚ་གྲང་སྙོམས་པར་བྱེད་པ་བཅས་ཡིན། སྨན་འདི་ཐང་དུ་གསུངས་ཀྱང་ཕྱེ་མའམ་རིལ་བུ་སྦྱར་ནས་དབུལ་ཆོག༡༠ བདུད་རྩི་གསུམ་སྦྱོར་གྱི་མན་སྣ་གསུམ་པོ་གང་གང་ཡིན། སྨན་སྦྱོར་འདིའི་ཕན་ཡོན་ཅི་ཡིན་ནམ།ལན། བདུད་རྩི་གསུམ་སྦྱོར་ལ་སྦྱར་ལུགས་དུ་མ་ཡོད་ཀྱང་ཆེས་རྒྱུན་བཀོལ་གྱི་སྦྱོར་བ་ནི་ཅོང་ཞི་དང་འཇིབ་རྩི(སྤྲུ་ཡང་ཀུནམ་ནུ་གསུམ་སྡེབ་པ་ལ་བྱ།དེའི་ནང་གི་བདུད་རྩི་ཞེས་པ་ནི་ཅོང་ཞི་ལ་བཞེད། ཕན་ཡོན་ནི། བདུད་རྩི་གསུམ་སྦྱོར་ཞེས་བྱ་སྟེ། ། ཞིབ་བཏགས་གར་ཆང་རྟ་ལ་སྐྱོན། ། སྟོད་དུ་བད་ཁྲག་རྒྱས་པ་དང་། ། སྨད་དུ་མཆིན་ཁྲག་ལྷུང་བ་དང་། ། བྲང་ཚ་ཆུ་སྐྱུར་

212 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།སྐྱུགས་པ་དང་། ། མགོ་དང་ཡན་ལག་ལ་སོགས་ཀྱི། ། རུས་ཆག་ལུགས་སུ་འཛུད་པ་དང་། ། བད་མཁྲིས་ཟ་ཁུ་གཅོད་པའི་མཆོག ། ཅེས་གསུངས་པ་ལྟར་ཡིན།༡༡ ཙན་དན་སྲོ་ལོ་ཨ་གྲོང་བོང་ང་ཀྱི་ལྕེ་སྤང་རྒྱན་བཅས་དྲུག་པོ་ལྷན་དུ་སྡེབ་པ་ལ་དཀར་པོ་དྲུག་མྱུར་ཟེར་དོན་ཅི།ལན། དེ་ནི་སྨན་སྣ་དེ་དྲུག་པོའི་ཁ་དོག་དཀར་པོ་ཡིན་པའི་ཆ་ནས་དེ་ལྟར་བཏགས་པ་ཡིན།༡༢ རཏྣ་བསམ་འཕེལ་གྱི་གཞི་རྩའི་སྨན་མྱུར་གང་ཡིན་ཞིང་མིང་དེ་ལྟར་བཏགས་པའི་མཚན་ཅི།ལན། རཏྣ་བསམ་འཕེལ་ནི་བསམ་འཕེལ་ནོར་བུའི་སྟེང་སྨན་སྣ་མང་པོ་བསྣནནས་སྡེབ་པ་ཡིན་ལ། རཏྣ་ཞེས་པ་ནི་ལེགས་སྦྱར་གྱི་སྐད་ཡིན་ལ་བོད་སྐད་དུ་བསྒྱུར་ན་རིན་པོ་ཆེ་ཟེར་བ་དང་། དེ་ནི་ནོར་བུ་དགོས་འདོད་ཀུན་འབྱུང་ལ་སྦྱར་ནས་བཏགས་པ་ཡིན།༡༢ གསོ་བྱེད་ཉི་མའི་དཀྱིལ་འཁོར་གྱི་གཞི་རྩའི་སྨན་སྦྱོར་ནི་གང་ཡིན་ནམ།ལན། དེ་ནི་རྒྱུད་ཀྱི་སེ་འབྲུ་ལྔ་བ་གཙོ་བྱས་པ་ཡིན།༡༤ རྟ་ཟིའི་མིང་ཐོགས་ཚུལ་དང་རིལ་བུའི་མདོག་དམར་པོ་བྱེད་དོན་ཅི་ཡིནནམ།ལན། རྟ་ཞེས་པ་ནི་རྟ་མགྲིན་ཡང་གསང་ཁྲོས་པའི་ལས་ཚོགས་ལས་བྱུང་

སྨན་གྱི་སྐོར། 213བས་རྟ་དང་། ཟི་ནི་མེ་སྟག་འཕྲོ་བ་བཞིན་མེ་འབར་བའི་ཟི་ར་དང་སྒོ་མཚུངས་པར་རིལ་བུ་འདི་བཏང་བ་ཙམ་གྱིས་ཚ་བ་གཉན་རིམས་ཀྱི་ནད་རྣམས་འཇོམས་པར་བྱེད་པས་མིང་དེ་ལྟར་བཏགས་པ་དང་། རྟ་མགྲིན་གྱི་ན་བཟའི་མདོག་དམར་པོ་ཡིན་པས་རིལ་བུ་འདི་ཡི་དམ་ལྷའི་རང་མདོག་དང་མཚུངས་པར་མཚལ་གྱིས་དམར་པོ་བསྒྱུར་བ་ཡིན།༡༥ བདེ་བྱེད་སྙོམས་ལྡན་ཞེས་པའི་མིང་འདིའ་ལྟར་ཐོགས་པ་ཡིན།ལན། སྨན་འདི་བསྟེན་པ་ཙམ་གྱིས་མེ་སྟོང་ཆུ་བླུགས་པ་ནང་བཞིན་ཕོ་བ་སྦོས་པ་དང་། འཚངས་པ། འཁྲོག་པ་སོགས་མེད་པར་བ3་བར་བྱེད་རྤཱདབ། འདུ་བའཕེལཟད་འཁྲུགསགསུམདུ་མགྱུར་པར་སྙོསྤྲསཔར་བྱེད་པའི་ནུསཔསྨིནཔསབྱེད་ལསཀྱི་སྒོ་ནསདེ་ལྟར་བཏགས་ཡིན།༡༦ འབམ་གྱི་གསང་སྨན་དཀར་ནག་གཉིས་ནི་གང་དང་གང་ཡིན་ནམ།ལན། གསང་སྨན་དཀར་པོ་བོད་ཀྱི་ལ་ཕུག་དང་གསང་སྨན་ནག་པོ་བཙོང་གཉིས་ཡིན།༡༧ རྐང་འབམ་སྨད་དུ་འབེབས་བྱེད་ཀྱི་མན་སྦྱོར་གསུམ་པོ་གང་དང་གང་ཡིན་ནམ།ལན། དེ་ནི་ཨར་གླང་གསེར་གསུམ་སྟེ་ཨ་གར་སོ་ལྔ་དང་། གླང་ཆེན་

214 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།བཅོ་བརྒྱད། གསེར་ཐང་བཅོ་བརྒྱད་གསུམ་མོ། །༡། ཟིན་ཏིག་གི་རླུང་སྨན་སྐབས་བསྟན་པའི་གཉན་འཇོམས་བཞི་ནི་གང་དང་གངཡིན་ནམ།ལན། ཚད་པའི་འགོ་འཇོམས་བྱེད་ལ་ག་བུར་དང་། རླུང་ལ་ཨ་གར་རིགས་གསུམ། དོན་ལྔ་བསྲུང་བར་བཟང་པོ་དྲུག འདུ་བ་ཆ་སྙོམས་པར་འབྲས་བུ་གསུམ་བཅས་ལགས།༡༩ རི་འདྲ་ཞིག་ལ་དངུལ་ཆུ་བཙོ་བཀྲུ་ཆེན་མོ་ཟེར།ལན། ཀྵ་ར་རྣམ་གསུམ་དང་། ཟ་བྱེད་རྡོ་བརྒྱད། འཆིང་བྱེད་ལྕགས་བརྒྱད་བཅས་ཀྱི་ནང་དུ་དངུལ་ཆུ་བཙོ་བ་དང་། བཀྲུ་བ། སྦྱངས་པ། འདུལ་བ་བཅས་བྱས་ཏེ་དངུལ་ཆུའི་དུག་ཕྱིར་བསལ་ནས་བཅུད་དུ་ལེན་པའི་རྫས་མཆོག་ཏུ་བསྒྱུར་བའི་ཐབས་ལ་བྱ།༢༷ དངུལ་ཆུའི་དུག་གསུམ་པོ་གང་གང་ཡིན།ལན། ལྕི་བའི་དུག་དང་། འཇིགས་པའི་དུག རྩིའི་དུག་བཅས་གསུམ་མོ །༢༡ དངུལ་ཆུ་རིགས་གསུམ་མམ་དངུལ་ཆུའི་འབྱུང་ཁུངས་གསུམ་ནི་གང་གང་ཡིན།ལན། རྡོ་ལས་བྱུང་བའི་དངུལ་ཆུ་དང་། སྲོག་ཆགས་ལས་བྱུང་བའི་དངུལ་ཆུ། སྔོ་ལས་བྱུང་བའི་དངུལ་ཆུ་བཅས་གསུམ་ཡིན།༢༢ དངུལ་ཆུ་བཙོ་བཀྲུ་ཆེན་མོའི་སྐབས་ཀྵ་ར་རྣམ་གསུམ་ཞེས་པ་དེ་

སྨན་གྱི་སྐོར། 215གང་དང་གང་ཡིན་ནམ།ལན། དེ་ནི་ན་ར་ཀྵ་ར་ནད་མེད་བྱིས་པ་ལོ་བརྒྱད་ཅན་གྱི་དྲི་ཆུ་དང་།ཨ་ཤྭ་ཀྵ་ར་རྟ་གསེབ་སྔོན་པོའི་དྲི་ཆུ། གོ་བ་ཀྵ་ར་བ་དམར་ཟལ་གྱི་ཆུ་བཅས་གསུམ་གྱི་བསྡུས་མིང་ངོ་། །༢༢ ཟ་བྱེདཁམས་བརྒྱད་པོ་གང་དང་གང་ཡིན་ནམ།ལན། བྱེད་ལས་ལ་བལྟས་ནས་བཏགས་པའི་དངུལ་ཆུའི་དུག་ཟ་བར་བྱེད་པའི་གསེར་རྡོ་དང་། དངུལ་རྡོ། ཆུ་སྐྱུར་རྡོ། ཕ་ཝང་ལོང་བུ། ཁབ་ལེན།བ་བླ། ལྡོང་རོས། ལྷང་ཚེར་བཅས་བརྒྱད་དོ། །༢༤ འཆིང་བྱེད་ལྕགས་བརྒྱད་པོ་གང་གང་ཡིན།ལན། དངུལ་ཆུའི་དུག་འཆིང་བྱེད་ཀྱི་གསེར་དང་། དངུལ། ཟངས།ལྕགས། གཤའ་དཀར། ར་གན། འཁར་བ། ཞ་ཉེ་བཅས་བརྒྱད་ཀྱི་བསྡུས་མིང་ཡིན།༢༥ གསེར་གྱི་གཡའ་པྱི་བའིསྣས་གསུམ་པོ་གང་དང་གང་ཡིན་ནམ།ལན། ཆང་སྐྱུར་དང་། བུལ་ཏོག ཚ་ལ་བཅས་གསུམ་ཡིན།༢༦ ལག་ལེན་གྱི་སྐབས་སུ་ལྕགས་བརྒྱད་ཀྱི་ནང་ནས་ཟངས་དེ་ཐོག་མར་བསྲེག་དགོས་དོན་ཅི་ཡིན།ལན། ལྕགས་བརྒྱད་ལས་ཟངས་ནི་བསྲེག་སླ་ཤོས་ཡིན་པས་རྟེན་འབྲེལ་གྱི་དབང་གིས་དེ་ཉིད་ཐོག་མར་བསྲེག་པ་ཡིན།༢༧ སྐྱུརཀྵ་གསུམ་ཞེས་པ་གང་དང་གང་གི་ཁུ་བ་ཡིན།

216 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ལན། སྐྱུར་ཁུ་གསུམ་ནི་ཆང་། སྟར་བུའི་ཁུ་བ། མཚུར་ནག་གི་ཁུ་བ་བཅས་གསུམ་མོ། །༢། དངུལ་ཆུ་བཙོ་བརྒྱད་དང་དངུལ་ཆུ་རིན་ཆེན་བཅོ་བརྒྱད་ནང་གི་དངུལ་ཆུའི་འདུལ་ཐབས་ལ་ཁྱད་པར་ཅི་ཡོད་དམ།ལན། དངུལ་ཆུ་བཅོ་བརྒྱད་ནང་གི་དངུལ་ཆུ་ནི་ཚ་འདུལ་ཡིན་ལ།དངུལ་ཆུ་རིན་ཆེན་བཅོ་བརྒྱད་ནང་གི་དངུལ་ཆུ་ནི་གྲང་འདུལ་ཡིན།༢༩ དངུལ་ཆུ་ཚ་འདུལ་དང་གྲང་འདུལ་ལ་མིང་གི་རྣམ་གྲངས་གང་གང་ཡོད།ལན། དངུལ་ཆུ་ཚ་འདུལ་ལ་ནག་འདུལ་ལམ་དྲག་འདུལ་ཟེར་བ་དང་།དངུལ་ཆུ་གྲང་འདུལ་ལ་དཀར་འདུལ་ལམ་ཞི་འདུལ་ཞེས་ཀྱང་བྱ།༢༠ དངུལ་ཆུ་ལེགས་པར་གྲུབ་པའི་བྱང་ཚདའ་ལྟར་ཡིནནམ།ལན། དཀར་ཡོལ་ནང་དུ་ཆུ་གཙང་བླུགས་པའི་ཁར་བཙོ་ཐལ་ཅུང་ཟད་བཏབན་ཆུའི་ཁར་སྤྲིན་བཞིན་ཁྱབ་སྟེ་ཞབས་སུ་མི་སྙིགས་ན་ཞག་པའི་རྟགས་དང་། ཆུའི་ཁར་འདྲིལ་བའམ་ཕྱོགས་གཅིག་ཏུ་སྤུངས་པ། ཡང་ན་ཞབས་སུ་སྙིགས་ན་མ་ཞག་པའི་རྟགས་ཡིན་པས་བསྐྱར་དུ་འདུལ་དགོས།༢༡ དགས་པོའི་སྨན་ནག་ཅེས་པའི་མན་འདི་གསར་དུ་སྦྱར་མཁན་སུ་ཡིན་ནམ།ལན། དྭགས་སྨན་བཅོ་ལྔའམ་བཅོ་ལྔ་དྲག་སྦྱོར། དྭགས་པོའི་སྨན་ནག་ཅེས་པ་འདི་ནི་བཀའ་བརྒྱུད་གོང་མ་རྣམ་གསུམ་གྱི་ཡ་གྱལ་མཉམ་མེད་དྭགས་པོ་

སྨན་གྱི་སྐོར། 217ལྷ་རྗེ་ཡིས་སྦྱར་བ་ཡིན།༢༢ དམྱ་ང་སེལ་བའི་དར་ཡགན་ཞེས་པའི་མན་དེ་གང་ཡིན་ནམ།ལན། དེ་ནི་སྒ་ཏིག་ནག་པོ་ལ་བྱ།༢༢ རིན་ཆེན་ཞགས་པའི་སྒོར་བ་ཞེས་པ་དེ་་སྨན་སྦྱོར་གང་གི་མིང་གི་རྣམ་གྲངས་ཡིན་ནམ།ལན། དེ་ནི་ཕྱི་རྒྱུད་ག་བུར་བཅུ་བཞིའི་མིང་གཞན་ཞིག་ཡིན་ལ་ཟིན་ཏིག་ཏུ་ག་བུར་རིན་ཆེན་ཞགས་སྦྱོར་ཀྱང་ཟེར།༢༤ གསེར་མདོག་ལྔ་བ་ཞེས་པའི་མིང་དེའ་ལྟར་ཐོགས་པ་ཡིན།ལན། སྨན་སྦྱོར་འདིའི་ནང་ཨ་རུ་གསེར་མདོག་གཙོ་བོའི་སྨན་བྱས་པས་དེ་ལྟར་བཏགས་པ་ཡིན།༢༥ ཁྲག་རླུང་སྟོད་འཚངས་སྨད་དུ་འབེབས་བྱེད་ཀྱི་མན་གསེར་ཐང་བཅོ་བརྒྱདཀྱི་མིངའ་ལྟར་ཐོགས་པ་ཡིན།ལན། དེ་ལྟར་བརྗོད་དོན་ནི་ཁྲག་རླུང་སྨད་དུ་འབེབས་པར་བྱེད་པར་ནུས་པ་ཆེས་ཆེར་ཐོན་པ་རྩ་ཆེན་གསེར་ལྟ་བུ་ཡིན་པས་སོ། །༢༤ རླུང་ནད་སྐབས་ཀྱི་འདོན་བཞིའི་ཞིབ་ཕྲའི་ལག་ལེན་དང་ཕན་ཡོན་ཇི་ལྟར་ཡིན་ནམ།ལན། མན་རྒྱུད་ལས། འདོན་ལ་དཀར་འདོན་དམར་འདོན་སྐྱུར་འདོན་དང་། ། སྒོག་འདོན་བཞི་ལས་དང་པོ་ཙག་བཅད་མར། ། ཚོམས་ཕྱེ་འོལ་སྐོམ་སྦྱར་བ་འོ་མར་བཙོས། ། སྒ་དང་རྒྱམ་ཚ་བཏབ་པ་དཀར་འདོན་

218 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།ཡིན། ། ལུག་ཤའི་ཁུ་བར་སྦྱར་བ་དམར་འདོན་ནོ། ། སྐྱུར་འདོན་ཁུགས་པའི་གླུམ་ལ་ཉེ་འུ་བྱས། ། མར་རྙིང་བུ་རམ་སྒ་བཏབ་བཙོས་པ་འོ། ། སྒོག་འདོན་སྒོག་སྐྱ་ཚོས་པར་བཙོས་ལ་བསྡུར། ། མར་དང་རུས་ཁུ་རྒྱམ་ཚའི་ཕྱེ་བཏབ་བཙོ། ། དེ་རྣམས་གང་ཡང་རླུང་ནད་མ་ལུས་འཇོམས། ། ལུས་ཀྱི་སྟོབས་སྐྱེད་དབང་ཤེས་གསལ་བར་བྱེད། ། རི་ཐང་མཚམས་ཀྱི་རླུང་ལ་བདུད་རྩི་འདྲ། །ཞེས་གསུངས་པ་ལྟར་རོ། །༢༧ ཟན་བུའི་ནད་ཉྭ་ལོག་བཅོས་སྐབས་བསྟན་པའི་འདོད་ཆགས་རྩེ་མོ་དང་། ཞེ་སྡང་ཆིལ་བུ། གཏི་མུག་འཁོར་ལོ། བནྡེའི་མཁྲིས་པ། བོན་པོའི་ཐལབ། འདྲེ་འཇིགས་ཐང་ཆུ། བརྟན་པོའི་དྲེག་པ། དྲི་ཅན་ལྟེ་བ་ཞེས་པ་རྣམས་སྨན་གང་དང་གང་གི་གབ་མིངཡིན།ལན། འདོད་ཆགས་རྩེ་མོ་ནི་བྱ་ཕོའི་ཟེ་བ་དང་། ཞེ་སྡང་ཚིལ་བུ་ནི་སྦྲུལ་གྱི་ཚིལ། གཏི་མུག་འཁོར་ལོ་ནི་ཕག་པའི་སྣ། བནྡེའི་མཁྲིས་པ་ནི་ངང་སེར་གྱི་མཁྲིས་པ། བོན་པོའི་ཐལ་བ་ནི་ཕུག་རོན་བྲུན་ནུས་བསྲེག་གི་ཐལ་བ། འདྲེ་འཇིགས་ཐང་ཆུ་ནི་གུ་གུལ་ནག་པོ། བརྟན་པོའི་དྲེག་པ་ནི་ཕ་བོང་གི་དྲེག་པ།དྲི་ཅན་ལྟེ་བ་ནི་གླ་རྩིའོ། །༢ར གས་པ་གསོ་སྐབས་རྩི་བཞི་དངས་མ་ལྔ་ཡི་བཅུད་ལེན་ཞེས་པའི་རྩི་བཞི་དང་དངས་མ་ལྔ་ནི་གང་གང་ཡིན།ལན། རྒྱུད་ཆེན་ལས། རྩི་བཞི་དྭངས་མ་ལྔ་ཡི་བཅུད་བླངས་པ། ། ས་ཡི་དྭངས་མ་བྲག་ཞུན་ཤ་ཡི་གསོས། ། རྡོ་ཡི་དྭངས་མ་ཅོང་ཞི་རུས་པའི་

སྨན་གྱི་སྐོར། 219གསོས། ། ཤིང་གི་དྭངས་མ་བུ་རམ་སྟོབས་ཀྱི་གསོས། ། མེ་ཏོག་དྭངས་མ་སྤྲང་རྩི་མདངས་ཀྱི་གསོས། ། རྩི་ཡི་དྭངས་མ་མར་དཀར་བཅུད་ཀྱི་གསོས། །ཤུག་འབྲུ་བ་ལུ་མཚེ་དང་མཁན་པ་བཞི། ། དགུན་མི་སྐམས་པ་ཚེ་ཡི་གསོས་སུ་འགྱུར། ། ཞེས་གསུངས་པ་འདིའོ། །༢༩ སྐོམ་གྱི་མཆོག་ཏུ་ཤོང་དཀར་རྩེ་མོ་མཆོག་ཅེས་པའི་ཤོང་དཀར་རྩེ་མོ་འདི་གང་ལ་ངོས་འཛིན་དགོས།ལན། ཤོང་དཀར་རྩེ་མོ་ཞེས་པ་འདི་ལ་བཤད་ཚུལ་གཉིས་ཡོད་པ་ལས།བྱང་ལུགས་ལྟར་ན་རྒྱ་ནག་གི་ཇ་ཞིག་གི་རྩེ་མོ་ལ་ངོས་འཛིན་པ་དང་། ཟུར་ལུགས་ལྟར་ན་ཤོང་དཀར་ནི་འོ་མ་དང་། རྩེ་མོ་ནི་དང་པོའམ་བཞོས་ཐོག་གི་དོན་ཡིན་པས། ཤོང་དཀར་རྩེ་མོ་ནི་བཞོས་ཐོག་འོ་མ་དྲོན་མོ་ཡིན་ཟེར།༤༠ གརྙ་བྷ་དྲ་ནི་སྐབས་ཐོབ་ཏུ་གོ་དགོས་པའི་སྨན་ཞིག་ཡིན་པས་གཉན་དང་མཁལ་མ་དུག་ནད་བཅས་ཀྱི་སྐབས་སུ་གང་དང་གང་ལ་ངོས་འཛིན་དགོས།ལན། སྤྱིར་གརྙ་བྷ་དྲ་ནི་སྔོ་སྨན་གྱི་རིགས་ཤིག་ཡིན་ནའང་སྒྲ་གཅིག་ལ་དོན་མང་པས་སྐབས་འབྱེད་དགོས་ཏེ། གཉན་དང་ཚད་པ་སོགས་ཀྱི་སྐབས་སུ་ག་ལྷ་དྲ་ཟེར་བ་བྱུང་ན་སྤང་སྤོས་དང་། དེ་བཞིན་དུ་ཁ་དང་སོ་དང་མཁལ་མའི་སྐབས་སུ་གོ་ཡུ། དྲེག་དང་ཆམ་པ་དུག་བད་ཀུན་སྐྱ་བོ་སྐྲན་ནད་བཅས་ཀྱི་སྐབས་སུ་སྔོ་སྨན་རང་ཡིན་པས་སྐབས་དང་བསྟུན་པ་གཅེས་སོ། །༤༡ ཤ་སྣ་གཉིས་ཞེས་པ་ཡང་སྐབས་ཐོབ་ཏུ་གོ་དགོས་པས་མཁལ་ནད་

220 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།གསོ་བ་དང་གདོན་ནད་གསོ་སྐབས་ཀྱི་ཤ་སྣ་གཉིས་པོ་གང་དང་གང་ལ་གོ་དགོས།ལན། མཁལ་ནད་གསོ་སྐབས་ཤ་སྣ་གཉིས་ཞེས་བྱུང་ན་ལུག་འབྲས་དང་ད་བྱིད་གཉིས་ལ་གོ་དགོས་ཤིང་། གདོན་ནད་གསོ་སྐབས་བྱུང་ན་སྦལ་བའི་ཤ་དང་སྤྲུལ་གྱི་ཤ་ལ་གོ་དགོས་སོ། །༤༢ བྲག་བན་ནི་སྐབས་ཐོབ་ཏུ་གོ་དགོས་པའི་སྨན་ཞིག་ཡིན་ལ་མིག་ནད་དང་སྐྱན་ནད་རླུང་རིམས་བཅས༠་སྐབས་སུ་གང་དང་གང་ལ་གོ་དགོས།ལན། མིག་ནད་ཀྱི་སྐབས་སུ་རྡོ་སྨན་མཚུར་སྔོན་དེ་རང་དང་། སྐྲན་ནདཀྱི་སྐབས་སུ་བྱུང་ན་ཚ་ལ་བསྲེགས་པའི་ཐལ་བ། རླུང་ནད་ཀྱི་སྐབས་སུ་སྒོག་སྐྱའི་ཐལ་བ་ལ་འཇུག༤༢ མན་དུ་གཏོང་བའི་ཕྱ་ཚན་གསུམ་པོ་གང་དང་གངཡིན་ནམ།ལན། མི་རྟ་ཁྱི་གསུམ་གྱི་ཕྲུ་གུ་སྐྱེས་མ་ཐག་ནུ་ཞོ་ཁོང་དུ་མ་སོང་གོང་གི་བྲུན་གྱི་གབ་མིང་ཡིན།༤༤ བད་གན་གྲང་ནད་ལ་གཅེས་པར་བཟུང་བའི་སྨན་མྱུར་བཞི་བོ་གང་གང་ཡིན།ལན། གོང་སྨན་པས། རྡོ་ཞུན་སྦྱོར་བས་སྐྲན་རྣམས་བརྐོ། ། ཚྭ་ཡི་སྦྱོར་བས་བེ་སྣབས་བཞུ། ། སེ་འབྲུའི་སྦྱོར་བས་མེ་དྲོད་སྐྱེད། ། དྭ་ལིས་སྦྱོར་བས་བད་སྤངས་ཞི། ། ཞེས་གསུངས་པ་འདིའོ། །༤༥ མགྱོགས་མེ་སྦྱོར་བའི་ཕན་ཡོན་དང་མིང་དེ་ལྟར་བཏགས་པའི་རྒྱུ་

མཚན་ཅི།ལན། མཁྲིས་སྣ་ཚོགས་ཚད་དང་གུར་ཀུམ་ཨ་ཝ་སོགས་ཆུ་གྲང་ལ་སྦྱར་ཏེ་ཁོང་དུ་བཏང་ན་ཁྲག་གཅོད་པའི་ནུས་པ་མེ་ཡིས་རྩ་ཁ་སྡོམ་པ་ནང་བཞིན་ཤིན་ཏུ་མགྱོགས་པས་མགྱོགས་མེ་ཞེས་སུ་བཏགས་པ་ཡིན་ནོ། ། ། ། དགེ་ལེགས་འཕེལ།

222དཔྱད་གཞིའིའག་ཆ།༡ གཡུ་ཐོག་ཡོན་ཏན་མགོན་པོས་མཛད་པའི་〈〈བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད〉〉། བོད་ལྗོངས་མི་དམངས་དཔེ་སྐྲུན་ཁང་གིས་སྤྱི་ལོ་1982ལོའི་ཟླ༣པར་བསྐྲུན།༢ ཁྱུང་པོ་ཙེ་ཙེ་སོགས་ཀྱིས་མཛད་པའི་〈〈སྨན་དཔྱད་ཟླ་བའི་རྒྱལ་པོ〉〉།མི་རིགས་དཔེ་སྐྲུན་ཁང་གིས་སྤྱི་ལོ་1985ལོའི་ཟླ་7པར་བསྐྲུན།༢ རྡོ་རྗེ་རྒྱལ་པོས་བསྒྲིགས་པའི་〈〈གསོ་བ་རིག་པའི་རྩ་འགྲེལ་བདམ་བསྒྲིགས〉〉། མི་རིགས་དཔེ་སྐྲུན་ཁང་གིས་སྤྱི་ལོ་1986ལོའི་ཟླ་6པར་བསྐྲུན།༤ དབང་འདུས་ཀྱིས་བརྩམས་པའི་〈〈གསོ་བ་རིག་པའི་ཚིག་མཛོད་གཡུ་ཐོག་དགོངས་རྒྱན〉〉། མི་རིགས་དཔེ་སྐྲུན་ཁང་གིས་སྤྱི་ལོ་1982ལོའི་ཟླ་12པར་བསྐྲུན།༥ དེའུ་དམར་བསྟན་འཛིན་ཕུན་ཚོགས་ཀྱིས་མཛད་པའི་〈〈ཤེལ་གོང་ཤེལ་ཕྲེང་〉〉མི་རིགས་དཔེ་སྐྲུན་ཁང་གིས་སྤྱི་ལོ་1986ལོའི་ཟླ་1པར་བསྐྲུན།༦་ ཟུར་མཁར་བློ་གྲོས་རྒྱལ་པོ་དང་དར་མོ་བློ་བཟང་ཆོས་གྲགས་ཀྱིས་མཛད་པའི་〈〈མེས་པོའི་ཞལ་ལུང་〉〉། ཀྲུང་གོའི་བོད་རིག་པ་དཔེ་སྐྲུན་ཁང་གིས་སྤྱི་ལོ་1989ལོའི་ཟླ་10པར་བསྐྲུན།

དཔྱད་གཞིའི་ཡིག་ཆ། 223༧ སྡེ་སྲིད་སངས་རྒྱས་རྒྱ་མཆོས་མཛད་པའི་〈〈བེེ་ཌཱུར་སྔོན་པོ〉〉། བོད་ལྗོངས་མི་དམངས་དཔེ་སྐྲུན་ཁང་གིས་སྤྱི་ལོ་1982ལོའི་ཟླ་3པར་བསྐྲུན།ར གཡུ་ཐོག་གསར་མ་ཡོན་ཏན་མགོན་པོ་སོགས་ཀྱིས་མཛད་པའི་〈〈གཡུ་ཐོག་ཆ་ལག་བཅོ་བརྒྱད〉〉། ཀུན་སུའུ་མི་རིགས་དཔེ་སྐྲུན་ཁང་གིས་སྤྱི་ལོ་1999ལོའི་ཟླ་11པར་བསྐྲུན།༩ སྐྱེམ་པ་ཚེ་དབང་གིས་མཛད་པའི་〈〈རྒྱུད་བཞིའི་རྣམ་བཤད〉〉།མཚོ་སྔོན་མི་རིགས་དཔེ་སྐྲུན་ཁང་གིས་སྤྱི་ལོ་2000ལོའི་ཟླ་4པར་བསྐྲུན།༡༷ ཁྲོ་རུ་ཚེ་རྣམ་གྱིས་བརྩམས་པའི་〈〈རྒྱུན་བཞིའི་འགྲེལ་ཆེན་དྲང་སྲོང་ཞལ་ལུང་〉〉། སི་ཁྲོན་མི་རིགས་དཔེ་སྐྲུན་ཁང་གིས་སྤྱི་ལོ་2001ལོའི་ཟླ་10པར་བསྐྲུན།༡༡ སྡེ་སྲིད་སངས་རྒྱས་རྒྱ་མཚོས་མཛད་པའི་〈〈མན་ངག་ལྷན་ཐབས〉〉།མཚོ་སྔོན་མི་རིགས་དཔེ་སྐྲུན་ཁང་གིས་སྤྱི་ལོ་1992ལོའི་ཟླ་6པར་བསྐྲུན།༡༢ བྱམས་པ་འཕྲིན་ལས་ཀྱིས་བཅོམས་པའི་〈〈གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར〉〉། མི་རིགས་དཔེ་སྐྲུན་ཁང་གིས་སྤྱི་ལོ་2000ལོའི་ཟླ་5པར་བསྐྲུན།༡༢ བོད་ལྗོངས་སྨན་རྩིས་ཁང་གིས་བསྒྲིགས་པའི་〈〈བོད་ལུགས་གསོ་རིག་ཚིག་མཛོད་ཆེན་མོ〉〉། མི་རིགས་དཔེ་སྐྲུན་ཁང་གིས་2006ལོའི་ཟླ་8པར་བསྐྲུན།༡༤ སྐལ་བཟང་འཕྲིན་ལས་ཀྱིས་བཅོམས་པའི་〈〈བོད་ཀྱི་གསོ་རིག་བྱུང་

224 བོད་ཀྱི་གསོ་རིག་སྐོར་གྱི་ཤེས་བྱ་དྲིས་ལན་བློ་གསལ་ཉེར་མཁོ།འཕེལ་གྱི་ལོ་རྒྱུས〉〉། ཀྲུང་གོའི་བོད་རིག་པ་དཔེ་སྐྲུན་ཁང་གིས་1997ལོའི་ཟླ་1པར་བསྐྲུན།༡༥ ཀྲུང་གོའི་བོད་ཀྱི་གསོ་རིག་ཅེས་པའི་དུས་དེབ་ཏུ་འཁོད་པའི་བྱ་མདོ་ཀླུ་བྱམས་རྒྱལ་དང་དཔལ་ཆེན་གསང་བདག་གཉིས་ཀྱིས་བོད་ཀྱི་གསོ་རིག་སྐོར་གྱི་བགྲོ་གླེང་2009ལོའི་དེབ་2པའི་བར་ཆ་ཚང་།༡༦ བོད་ལྗོངས་བོད་ལུགས་གསོ་རིག་སློབ་གྲྭ་ཆེན་མོའི་2006དང་2007ལོའི་གསོ་རིག་ཤེས་བྱའི་འགྲན་ཚོགས་ཀྱི་དྲིས་ལན་ཕྱོགས་བསྒྲིགས།(ནང་ཁུལ་གྱི་ཡིག་ཆ)༡༧ རྒྱལ་ཡོངས་མཐོ་རིམ་སློབ་གྲྭའི་བོད་ལུགས་གསོ་རིག་ཆེད་ལས་སློབ་དེབ་རྩོམ་ཞུས་ཨུ་ཡོན་ལྷན་ཚོགས་ཀྱིས་སྣེ་ཁྲིད་ནས་བསྒྲིགས་པའི་དུས་རབས་ཉེར་གཅིག་པའི་བོད་ལུགས་གསོ་རིག་དངོས་ཚན་སློབ་གསོའི་འཆར་འགོད་སློབ་དེབ་ཆ་ཚང་། མི་རིགས་དཔེ་སྐྲུན་ཁང་གིས་2004ལོའི་ཟླ་7པར་བསྐྲུན།༡། ཡུམ་པས་བརྩམས་པའི་〈〈རྩིས་རིག་ལ་འཇུག་པའི་སྒོ〉〉། མི་རིགས་དཔེ་སྐྲུན་ཁང་གིས་2006ལོའི་ཟླ་4པར་བསྐྲུན།༡༩ རིན་ཆེན་རྒྱལ་གྱིས་བཅོམས་པའི་〈〈བོད་ཀྱི་སྐྱེ་དངོས་སྨན་རྫས་རིག་པའི་སྤྱི་དོན〉〉། བོད་ལྗོངས་མི་དམངས་དཔེ་སྐྲུན་ཁང་གིས་སྤྱི་ལོ་2004ལོའི་ཟླ་12པར་བསྐྲུན།༢༠ རང་ཉིད་སློབ་གཉེར་བྱེད་སྐབས་ཀྱི་ཟིན་བྲིས།

ཤཱམ་ལྷག་འཆིན་ཆིཁུར་པ། སྤྱ་མ༔སྤྱ་འསྦྱ།ཟློདུནཀློ་ག་ཧཱས་ལྷགོད་པ། སྣྲོས་ལྷད་།ད་རྒྱུ།།བོད་ཀྱི་གསོ་རིགསོར་གྱི་ཤེས〉རྒྱདྲེས་ལནཙཱཚནསལ༥)ར་མཁོ།༔རྐྱེ༷༵༵ཪྴ།ན། སྤྱ་་།།།་་སྡོ།ཊཱ་་ཟློ།་།དྲོ་གི།་བོད་ཡིག་རྩོམ་སྒྲིག་ཁང་།ཀྵ༷༷།ཛོ་ཤཱས། །མྱི་ ་(2་།སྡུ་ཧོ་ཕིང་ལི་བྱང་ལམ་ཨང་4པ།ངྒྷ་་སྡུ་།སྔུཪྴཪྴ།། བྱེ།་སྡུ་སྡི་་ཧཱ་།སྡུ་༷་་་〉〉་སྣ་ཤྱི་་་སྡིཏཱ་སྡིཏཱ་ཤཱ།ང་།བྱེབྱེ་་སྣྲོ༷་སྒྲིག་ཐེངས།༷སྒྱི།་དྲི་པསྡོ་་དྲོ་ཏྲཱི་སྣ་སྡི་ཀཱརྗི་་ཏྲཱི་ཿགྱི།དྲི།་པོ་བརྒྱབ།རིནགོང ཙོས97།།7དི༷3—0652—3་་358བོད17

— རྟེ་—ས་་ཝ་ཇེ་་ཞུ་ཅི3།མ——་༤ ་་

580978—7—་05་་0652—39 787་05 ་06523 〉ངང ། 12་00༡༦་